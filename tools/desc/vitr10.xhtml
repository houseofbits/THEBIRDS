<body dir="ltr" style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; "><h1 class="P8"><a id="a__GAIŠAIS_ĶAUĶIS"><span/></a><span class="T1">GAIŠAIS ĶAUĶIS</span></h1><h5 class="P3"><a id="a__Sylvia_curruca"><span/></a><span class="T6">Sylvia curruca</span></h5><h5 class="P3"><a id="a__СЛАВКА-ЗАВИРУШКА"><span/></a><span class="T3">СЛАВКА-ЗАВИРУШКА</span></h5><p class="Standard"><span class="T3">LESSER WHITETHROAT</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams birztalās, aizaugušos parkos, dārzos, klajumos, aizaugušos izcirtumos. Ligzdo krūmos, kadiķos vai jaunās eglēs. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Ziemeļaustrumāfrikā.</span></p><h1 class="P3"><a id="a__SVIRLĪTIS"><span/></a><span class="T2">SVIRLĪTIS</span></h1><h5 class="P3"><a id="a__Phylloscopus_sibilatrix"><span/></a><span class="T6">Phylloscopus sibilatrix</span></h5><h5 class="P3"><a id="a__ПЕНОЧКА-ТРЕЩЕТКА"><span/></a><span class="T7">ПЕНОЧКА-ТРЕЩЕТКА</span></h5><p class="Standard"><span class="T7">WOOD WARBLER </span></p><p class="Standard"><span class="T10">Latvijā parasts un izplatīts ligzdotājs. Visbiežāk sastopams dažāda tipa mežos, retāk vecos parkos, kapsētās un citās līdzīgās vietās. Uz zemes, sūnās, zālē vai uz kailas zemes no sūnām un zālēm būvē ļoti labi nomaskētu lodveida ligzdu. Pārtiek no lapotnē atrodamiem zirnekļiem, kukaiņiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P1"> </p><h1 class="P3"><a id="a__SVĪTRAINAIS_ĶAUĶIS"><span/></a><span class="T1">SVĪTRAINAIS ĶAUĶIS</span></h1><h5 class="P3"><a id="a__Sylvia_nisoria"><span/></a><span class="T6">Sylvia nisoria</span></h5><h5 class="P3"><a id="a__ЯСТРЕБИНАЯ_СЛАВКА"><span/></a><span class="T3">ЯСТРЕБИНАЯ СЛАВКА</span></h5><p class="Standard"><span class="T3">BARRED WARBLER</span><span class="T7"> </span></p><p class="Standard"><span class="T10">Latvijā samērā rets ligzdotājs. Sastopams krūmājos, ūdenstilpju krastos, ceļmalu dzīvžogos, vecos parkos, pamestos dārzos, ar krūmiem aizaugušos izcirtumos vai klajumos. Ligzdu būvē starp krūmu zariem vai tieviem stiebriem. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Austrumāfrikā.</span></p><p class="Standard"> </p><h1 class="P3"><a id="a__IEDZELTENAIS_ĶAUĶIS"><span/></a><span class="T1">IEDZELTENAIS ĶAUĶIS</span></h1><h5 class="P3"><a id="a__Hippolais_icterina"><span/></a><span class="T6">Hippolais icterina</span></h5><h5 class="P3"><a id="a__ПЕРЕСМЕШКА"><span/></a><span class="T3">ПЕРЕСМЕШКА</span></h5><p class="Standard"><span class="T3">ICTERINE WARBLER</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams parkos, alejās, dažādos apstādījumos, retāk lapu koku un jauktu koku mežmalās un klajumu malās. Ligzdu būvē krūma vai koka zaru žāklē. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Āfrikā.</span></p><p class="Standard"> </p><h1 class="P3"><a id="a__MELNGALVAS_ĶAUĶIS"><span/></a><span class="T1">MELNGALVAS ĶAUĶIS</span></h1><h5 class="P3"><a id="a__Sylvia_atricapilla"><span/></a><span class="T6">Sylvia atricapilla</span></h5><h5 class="P3"><a id="a__ЧЕРНОГОЛОВАЯ_СЛАВКА"><span/></a><span class="T3">ЧЕРНОГОЛОВАЯ СЛАВКА</span></h5><p class="Standard"><span class="T3">BLACKCAP</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos ar daudzveidīgu pamežu, jaunaudzēs, retāk laukmalās vai krūmājos un parkos. Ligzdu būvē biezā eglē, kadiķī vai zemos lakstaugos (piemēram, avenājos). Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Vidusjūras valstīs un Āfrikā. Ļoti reti atsevišķi īpatņi pārziemo arī Latvijā.</span></p><p class="P2"> </p><h1 class="P3"><a id="a__VĪTĪTIS"><span/></a><span class="T2">VĪTĪTIS</span></h1><h5 class="P3"><a id="a__Phylloscopus_trochilus"><span/></a><span class="T6">Phylloscopus trochilus</span></h5><h5 class="P3"><a id="a__ПЕНОЧКА-ВЕСНИЧКА"><span/></a><span class="T7">ПЕНОЧКА-ВЕСНИЧКА</span></h5><p class="Standard"><span class="T7">WILLOW WARBLER </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos, parasti mežmalu, izcirtumu vai citu klajumu tuvumā, bieži arī nelielos mežu puduros starp laukiem, krūmājos, lapu koku jaunaudzēs. Uz zemes būvē lodveida ligzdu. Ligzda līdzīga svirlīša ligzdai, bet tās izklājumā ir putnu spalvas. Pārtiek no lapotnē atrodamiem zirnekļiem, kukaiņiem. </span></p><p class="Standard"><span class="T10">Gājputns. Pārziemo Āfrikā.</span></p><h1 class="P3"><a id="a__ČUŅČIŅŠ"><span/></a><span class="T2">ČUŅČIŅŠ</span></h1><h5 class="P3"><a id="a__Phylloscopus_collybita"><span/></a><span class="T6">Phylloscopus collybita</span></h5><h5 class="P3"><a id="a__ПЕНОЧКА-ТЕНЬКОВКА"><span/></a><span class="T7">ПЕНОЧКА-ТЕНЬКОВКА</span></h5><p class="Standard"><span class="T7">COMMON CHIFFCHAFF </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos, parasti izcirtumu vai citu klajumu tuvumā, retāk arī aizaugušos izcirtumos, krūmājos, mežu puduros starp laukiem. Atšķirībā no citām ķauķīšu sugām, savu labi nomaskēto lodveida ligzdu būvē nelielā augstumā (līdz 50 cm) virs zemes mazās eglēs, biezā zāle, starp niedru vai krūmu stumbriem. Pārtiek no lapotnē atrodamiem zirnekļiem, kukaiņiem. </span></p><p class="Standard"><span class="T10">Gājputns. Pārziemo Āfrikā. Ļoti reti atsevišķi īpatņi pārziemo arī Latvijā.</span></p><p class="P2"> </p><p class="P7"> </p><h1 class="P3"><a id="a__BRŪNSPĀRNU_ĶAUĶIS"><span/></a><span class="T1">BRŪNSPĀRNU ĶAUĶIS</span></h1><h5 class="P3"><a id="a__Sylvia_communis"><span/></a><span class="T6">Sylvia communis</span></h5><h5 class="P3"><a id="a__СЕРАЯ_СЛАВКА"><span/></a><span class="T3">СЕРАЯ СЛАВКА</span></h5><p class="Standard"><span class="T3">COMMON WHITETHROAT</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams dažādu klaju vietu krūmājos, dārzos, ceļmalu dzīvžogos, krūmainos jauktu koku un lapu koku mežu klajumos un izcirtumos. Ligzdo biezākā krūmā vai garā, biezā zālē. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Āfrikā.</span></p><p class="Standard"> </p><h1 class="P3"><a id="a__DĀRZA_ĶAUĶIS"><span/></a><span class="T1">DĀRZA ĶAUĶIS</span></h1><h5 class="P3"><a id="a__Sylvia_borin"><span/></a><span class="T6">Sylvia borin</span></h5><h5 class="P3"><a id="a__САДОВАЯ_СЛАВКА"><span/></a><span class="T3">САДОВАЯ СЛАВКА</span></h5><p class="Standard"><span class="T3">GARDEN WARBLER</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos ar daudzveidīgu pamežu, jaunaudzēs, samērā bieži arī laukmalās, krūmājos, parkos un dārzos. Parasti ligzdo lakstaugos (piemēram, vīgriezēs, avenājos) vai krūmos, retāk eglēs. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Āfrikā.</span></p><h1 class="P3"><a id="a__DZELTENSVĪTRU_ĶAUĶĪTIS"><span/></a><span class="T1">DZELTENSVĪTRU ĶAUĶĪTIS</span></h1><h5 class="P3"><a id="a__Phylloscopus_inornatus"><span/></a><span class="T6">Phylloscopus inornatus</span></h5><h5 class="P3"><a id="a__ПЕНОЧКА-ЗАРНИЧКА"><span/></a><span class="T3">ПЕНОЧКА-ЗАРНИЧКА</span></h5><p class="Standard"><span class="T3">YELLOW-BROWED WARBLER</span><span class="T7"> </span></p><p class="Standard"><span class="T10">Latvijā rets ieceļotājs. Pirmo reizi konstatēts 1967. gada rudenī Papes putnu stacijā. Līdz šim novērots tikai rudens migrācijas laikā. Līdz pat 2003. gadam Pape bija vienīgā šīs sugas novērošanas vieta Latvijā. Pašlaik zināmi vairāki simti šīs sugas novērojumu Latvijā, un katru gadu to skaits pieaug. Pārtiek no kukaiņiem. Latvijā, tāpat kā citur Eiropā, regulāri ieklīst no Sibīrijas, kur ligzdo skujkoku taigā.</span></p><p class="Standard"><span class="T10">Gājputns. Pārziemo Āzijā.</span></p><p class="Standard"> </p><h1 class="P3"><a id="a__ZELTGALVĪTIS"><span/></a><span class="T1">ZELTGALVĪTIS</span></h1><h5 class="P3"><a id="a__Regulus_regulus"><span/></a><span class="T6">Regulus regulus</span></h5><h5 class="P3"><a id="a__ЖЕЛТОГОЛОВЫЙ_КОРОЛЕК"><span/></a><span class="T3">ЖЕЛТОГОЛОВЫЙ КОРОЛЕК</span></h5><p class="Standard"><span class="T3">GOLDCREST</span><span class="T7"> </span></p><p class="Standard"><span class="T10">Latvijā parasts ligzdotājs un ziemotājs. Sastopams dažāda tipa mežos, retāk arī parkos un citos apstādījumos, kur ir egles. Parasti ligzdo biezos egļu zaros koka vidus daļā, </span><span class="T10">tālāk no stumbra. Pārtiek no sīkiem kukaiņiem, to kāpuriem, zirnekļiem, arī no sēklām.</span></p><p class="Standard"><span class="T10">Daļējs gājputns. Pārziemo citviet Eiropā. Samērā lielā skaitā novērojams rudens migrācijas laikā.</span></p><p class="Standard"> </p><h1 class="P3"><a id="a__SĀRTGALVĪTIS"><span/></a><span class="T1">SĀRTGALVĪTIS</span></h1><h5 class="P3"><a id="a__Regulus_ignicapilla"><span/></a><span class="T6">Regulus ignicapilla</span></h5><h5 class="P3"><a id="a__КРАСНОГОЛОВЫЙ_КОРОЛЕК"><span/></a><span class="T3">КРАСНОГОЛОВЫЙ КОРОЛЕК</span></h5><p class="Standard"><span class="T3">FIRECREST</span><span class="T7"> </span></p><p class="Standard"><span class="T10">Latvijā samērā nesen, rets ieceļotājs un ligzdotājs. Pēdējos gados novērojumu skaits strauji pieaug. Lai arī ligzdošanas pierādījumu ir maz, nav jāšaubās, ka sārtgalvītis Latvijā tagad ligzdo regulāri, un to skaits sniedzas vairākos tūkstošos pāru. Pēdējos gados strauji pieaug novērojumu skaits aprīlī un maijā, apliecinot ligzdotāju ekspansiju. Sastopams parkos un citos apstādījumos, kur ir egles, retāk platlapju un jauktu koku mežos. Ligzdo biezos egļu zaros, galvenokārt koku galotnes daļā. Barojas ar sīkiem kukaiņiem.</span></p><p class="Standard"><span class="T10">Gājputns. Pārziemo Dienvidrietumeiropā. Atsevišķi īpatņi var pārziemot arī Latvijā.</span></p><p class="P2"> </p><h1 class="P3"><a id="a__MELNAIS_ERICKIŅŠ"><span/></a><span class="T1">MELNAIS ERICKIŅŠ</span></h1><h5 class="P3"><a id="a__Phoenicurus_ochruros"><span/></a><span class="T6">Phoenicurus ochruros</span></h5><h5 class="P3"><a id="a__ГОРИХВОСТКА-ЧЕРНУШКА"><span/></a><span class="T3">ГОРИХВОСТКА-ЧЕРНУШКА</span></h5><p class="Standard"><span class="T3">BLACK REDSTART</span><span class="T7"> </span></p><p class="Standard"><span class="T10">Latvijā parasts ligzdotājs. Apdzīvo dažādas vecas, drūpošas ēkas vai nepabeigtas jaunbūves un līdzīgas vietas pilsētās un citās apdzīvotās vietās. Ligzdu būvē ēku sienu spraugās, nepabeigtās jaunbūvēs, ventilācijas un citos caurumos, nišās, pažobelēs. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Dienvidrietumeiropā. Atsevišķi īpatņi var pārziemot arī Latvijā.</span></p><p class="P2"> </p><h1 class="P3"><a id="a__ERICKIŅŠ"><span/></a><span class="T1">ERICKIŅŠ</span></h1><h5 class="P3"><a id="a__Phoenicurus_phoenicurus"><span/></a><span class="T6">Phoenicurus phoenicurus</span></h5><h5 class="P3"><a id="a__ОБЫКНОВЕННАЯ_ГОРИХВОСТКА"><span/></a><span class="T3">ОБЫКНОВЕННАЯ ГОРИХВОСТКА</span></h5><p class="Standard"><span class="T3">COMMON REDSTART</span><span class="T7"> </span></p><p class="Standard"><span class="T10">Latvijā parasts ligzdotājs. Sastopams sausos, skrajos priežu mežos, parkos, dārzos un viensētu pagalmos. Parasti ligzdo koku dobumos, būrīšos, ēku sienu spraugās, pažobelēs un citās līdzīgās vietās. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__SARKANRĪKLĪTE"><span/></a><span class="T1">SARKANRĪKLĪTE</span></h1><h5 class="P3"><a id="a__Erithacus_rubecula"><span/></a><span class="T6">Erithacus rubecula</span></h5><h5 class="P3"><a id="a__ЗАРЯНКА"><span/></a><span class="T3">ЗАРЯНКА</span></h5><p class="Standard"><span class="T3">EUROPEAN ROBIN</span><span class="T7"> </span></p><p class="Standard"><span class="T10">Latvijā parasta un izplatīta ligzdotāja. Sastopama dažādos mežos, krūmājos, parkos un dārzos. Ligzdo uz zemes kādā nogāzē, pie celma, izgāzta koka saknēs, pusdobumā un citās līdzīgās vietās. Pārtiek no kukaiņiem, to kāpuriem, ogām.</span></p><p class="Standard"><span class="T10">Gājputns. Pārziemo Dienvidrietumeiropā. Latvijā novērojama arī ziemā neaizsalušu ūdeņu tuvumā vai apdzīvotās vietās. Ziemotāju skaits pieaug.</span></p><p class="P2"> </p><h1 class="P3"><a id="a__LUKSTU_ČAKSTĪTE"><span/></a><span class="T1">LUKSTU ČAKSTĪTE</span></h1><h5 class="P3"><a id="a__Saxicola_rubetra"><span/></a><span class="T6">Saxicola rubetra</span></h5><h5 class="P3"><a id="a__ЛУГОВОЙ_ЧЕКАН"><span/></a><span class="T3">ЛУГОВОЙ ЧЕКАН</span></h5><p class="Standard"><span class="T3">WHINCHAT</span></p><p class="Standard"><span class="T10">Latvijā parasta un izplatīta ligzdotāja. Sastopama mitrās pļavās un dažādos citos zālājos ar atsevišķiem krūmiņiem, aizaugušos tīrumos, arī klajos augstajos purvos. Ligzdu vij kādā augstāku lakstaugu cerā uz zemes. Pārtiek no kukaiņiem, to kāpuriem.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__AKMEŅČAKSTĪTE"><span/></a><span class="T1">AKMEŅČAKSTĪTE</span></h1><h5 class="P3"><a id="a__Oenanthe_oenanthe"><span/></a><span class="T6">Oenanthe oenanthe</span></h5><h5 class="P3"><a id="a__КАМЕНКА"><span/></a><span class="T3">КАМЕНКА</span></h5><p class="Standard"><span class="T3">NORTHERN WHEATEAR</span></p><p class="Standard"><span class="T10">Latvijā samērā parasta ligzdotāja. Sastopama būvlaukumos, tīrumos ar akmeņu kaudzēm, kūdras frēzlaukos, pilsētās arī daudzstāvu dzīvojamo māju rajonos. Ligzdu būvē akmeņu krāvumā, zem būvblokiem un citās līdzīgās vietās uz zemes vai pat daļēji zem zemes. Pārtiek no kukaiņiem.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__ZILRĪKLĪTE"><span/></a><span class="T1">ZILRĪKLĪTE</span></h1><h5 class="P3"><a id="a__Luscinia_svecica"><span/></a><span class="T6">Luscinia svecica</span></h5><h5 class="P3"><a id="a__ВАРАКУШКА"><span/></a><span class="T3">ВАРАКУШКА</span></h5><p class="Standard"><span class="T3">BLUETHROAT</span></p><p class="Standard"><span class="T10">Latvijā reta ligzdotāja un caurceļotāja. Sastopama krūmājos, slapjās pļavās, retos niedrājos pie dažādiem ūdeņiem. Migrācijas laikā arī citās vietās. Ligzdu būvē uz zemes, parasti labi paslēptu. Pārtiek no kukaiņiem un to kāpuriem, </span><span class="T11">tārpiem</span><span class="T10">, arī ogām.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__LAKSTĪGALA"><span/></a><span class="T1">LAKSTĪGALA</span></h1><h5 class="P3"><a id="a__Luscinia_luscinia"><span/></a><span class="T6">Luscinia luscinia</span></h5><h5 class="P3"><a id="a__СОЛОВЕЙ"><span/></a><span class="T3">СОЛОВЕЙ</span></h5><p class="Standard"><span class="T3">THRUSH NIGHTINGALE</span></p><p class="Standard"><span class="T10">Latvijā parasta un izplatīta ligzdotāja. Sastopama upmalu un mežmalu krūmājos, dažādās nogāzēs, mitrās, krūmainās pļavās pie upēm un strautiem, dārzos un to apkārtnē, kur pietiekamā daudzumā atrodami dažādi krūmi. Ligzdu būvē krūmos vai uz zemes pērnajās lapās. Pārtiek no kukaiņiem un to kāpuriem, </span><span class="T11">tārpiem</span><span class="T10"> (sliekām), gliemežiem un citiem bezmugurkaulniekiem, arī ogām un sīkiem augļiem.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__MAZAIS_MUŠĶĒRĀJS"><span/></a><span class="T1">MAZAIS MUŠĶĒRĀJS</span></h1><h5 class="P3"><a id="a__Ficedula_parva"><span/></a><span class="T6">Ficedula parva</span></h5><h5 class="P3"><a id="a__МАЛАЯ_МУХОЛОВКА"><span/></a><span class="T3">МАЛАЯ МУХОЛОВКА</span></h5><p class="Standard"><span class="T3">RED-BREASTED FLYCATCHER</span><span class="T7"> </span></p><p class="Standard"><span class="T10">Latvijā samērā parasts ligzdotājs. Sastopams vecākos skujkoku un jauktu koku mežos, galvenokārt egļu audzēs. Ligzdu parasti iebūvē koku vai dažādu stumbeņu pusdobumos, bet tā var būt novietota arī atklāti pie stumbra uz zara. Pārtiek no kukaiņiem, to kāpuriem, arī no ogām.</span></p><p class="Standard"><span class="T10">Gājputns. Pārziemo Āzijā.</span></p><p class="P2"> </p><h1 class="P3"><a id="a__MELNAIS_MUŠĶĒRĀJS"><span/></a><span class="T1">MELNAIS MUŠĶĒRĀJS</span></h1><h5 class="P3"><a id="a__Ficedula_hypoleuca"><span/></a><span class="T6">Ficedula hypoleuca</span></h5><h5 class="P3"><a id="a__МУХОЛОВКА-ПЕСТРУШКА"><span/></a><span class="T3">МУХОЛОВКА-ПЕСТРУШКА</span></h5><p class="Standard"><span class="T3">EUROPEAN PIED FLYCATCHER</span><span class="T7"> </span></p><p class="Standard"><span class="T10">Latvijā parasts ligzdotājs. Sastopams dažādos mežos, parkos, dārzos, kapsētās, apstādījumos, kur ir piemēroti dobumaini koki vai būrīši. Ligzdu parasti būvē koka dobumā vai būrīšos. Pārtiek no kukaiņiem un to kāpuriem.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__PELĒKAIS_MUŠĶĒRĀJS"><span/></a><span class="T1">PELĒKAIS MUŠĶĒRĀJS</span></h1><h5 class="P3"><a id="a__Muscicapa_striata"><span/></a><span class="T6">Muscicapa striata</span></h5><h5 class="P3"><a id="a__СЕРАЯ_МУХОЛОВКА"><span/></a><span class="T3">СЕРАЯ МУХОЛОВКА</span></h5><p class="Standard"><span class="T3">SPOTTED FLYCATCHER</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams apdzīvotās vietās, skrajos mežos, mežmalās, viensētās, alejās, parkos, dārzos, kapsētās. Ligzdu būvē koku pusdobumos, ēku sienu nišās, malkas grēdās, zem māju jumtiem, uz palodzēm, lielām, kaltām durvju virām un citās līdzīgās vietās. Pārtiek no kukaiņiem, arī ogām.</span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__PELĒKAIS_STRAZDS"><span/></a><span class="T1">PELĒKAIS STRAZDS</span></h1><h5 class="P3"><a id="a__Turdus_pilaris"><span/></a><span class="T6">Turdus pilaris</span></h5><h5 class="P3"><a id="a__ДРОЗД-РЯБИННИК"><span/></a><span class="T3">ДРОЗД-РЯБИННИК</span></h5><p class="Standard"><span class="T3">FIELDFARE</span><span class="T7"> </span></p><p class="Standard"><span class="T10">Latvijā diezgan parasts ligzdotājs ar nevienmērīgu izplatību. Sastopams alejās, parkos, dārzos, kapsētās, mežmalās, nelielās lapu koku un jauktu koku audzēs. Parasti ligzdo kolonijās, retāk ligzdo atsevišķi. Ligzdu būvē kokos. Pārtiek no </span><span class="T11">tārpiem</span><span class="T10"> (sliekām), kukaiņiem, sīkiem moluskiem, zirnekļiem, ogām, augļiem.</span></p><p class="Standard"><span class="T10">Gājputns. Pārziemo Centrāleiropā un Dienvideiropā. Regulāri ziemo arī Latvijā, tomēr skaits ievērojami svārstās.</span></p><p class="P2"> </p><h1 class="P3"><a id="a__MELNAIS_MEŽA_STRAZDS"><span/></a><span class="T1">MELNAIS MEŽA STRAZDS</span></h1><h5 class="P3"><a id="a__Turdus_merula"><span/></a><span class="T6">Turdus merula</span></h5><h5 class="P3"><a id="a__ЧЕРНЫЙ_ДРОЗД"><span/></a><span class="T3">ЧЕРНЫЙ ДРОЗД</span></h5><p class="Standard"><span class="T3">EURASIAN BLACKBIRD</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos (izņemot priežu silus), parkos, dārzos, pilsētu apstādījumos. Ligzdu būvē zaru staklē, pusdobumā, celmā, apdzīvotās vietās arī malkas grēdās, notekcaurulēs un citās līdzīgās vietās. Pārtiek no </span><span class="T11">tārpiem</span><span class="T10"> (sliekām), kukaiņiem, ogām, augļiem.</span></p><p class="Standard"><span class="T10">Gājputns. Pārziemo Dienvidrietumeiropā. Regulāri ziemo arī Latvijā, īpaši apdzīvotās vietās un to apkārtnes mežos, vairāk rietumu daļā un īpaši piejūras zonā.</span></p><p class="P2"> </p><h1 class="P3"><a id="a__DZIEDĀTĀJSTRAZDS"><span/></a><span class="T1">DZIEDĀTĀJSTRAZDS</span></h1><h5 class="P3"><a id="a__Turdus_philomelos"><span/></a><span class="T6">Turdus philomelos</span></h5><h5 class="P3"><a id="a__ПЕВЧИЙ_ДРОЗД"><span/></a><span class="T3">ПЕВЧИЙ ДРОЗД</span></h5><p class="Standard"><span class="T3">SONG THRUSH</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams dažādos mežos, kur aug egles, arī lielos parkos un kapsētās. Ligzdu visbiežāk būvē jaunas egles zaru žāklē pie stumbra. Pārtiek no kukaiņiem, ogām, augļiem.</span></p><p class="Standard"><span class="T10">Gājputns. Pārziemo Dienvidrietumeiropā. Regulāri, bet ļoti nelielā skaitā ziemo arī Latvijā.</span></p><p class="P2"> </p><h1 class="P3"><a id="a__PLUKŠĶIS"><span/></a><span class="T1">PLUKŠĶIS</span></h1><h5 class="P3"><a id="a__Turdus_iliacus"><span/></a><span class="T6">Turdus iliacus</span></h5><h5 class="P3"><a id="a__БЕЛОБРОВИК"><span/></a><span class="T3">БЕЛОБРОВИК</span></h5><p class="Standard"><span class="T3">REDWING</span></p><p class="Standard"><span class="T10">Latvijā parasts ligzdotājs, bet izplatīts nevienmērīgi. Bieži migrācijas laikā, kad Latvijai caurceļo Igaunijas, Somijas un Krievijas populāciju putni. Sastopams dažādos mežos, retāk arī parkos un kapsētās. Ligzdu būvē galvenokārt uz celma, nolauzta koka stumbeņa, zaru žāklē pie stumbra. Pārtiek no kukaiņiem, ogām, augļiem.</span></p><p class="Standard"><span class="T10">Gājputns. Pārziemo Dienvidrietumeiropā. Nelielā skaitā regulāri pārziemo Latvijā. </span></p><p class="P2"> </p><h1 class="P3"><a id="a__APKAKLES_STRAZDS"><span/></a><span class="T1">APKAKLES STRAZDS</span></h1><h5 class="P3"><a id="a__Turdus_torquatus"><span/></a><span class="T6">Turdus torquatus</span></h5><h5 class="P3"><a id="a__БЕЛОЗОБЫЙ_ДРОЗД"><span/></a><span class="T3">БЕЛОЗОБЫЙ ДРОЗД</span></h5><p class="Standard"><span class="T3">RING OUZEL</span></p><p class="Standard"><span class="T10">Latvijā samērā rets, bet regulārs caurceļotājs. Sastopams galvenokārt pavasara migrācijas laikā (aprīlī un maijā). Vairums novērojumu valsts rietumu daļā un piejūras zonā. Latvijai tuvākas ligzdošanas vietas atrodas Skandināvijā.</span></p><p class="P2"> </p><h1 class="P3"><a id="a__NIEDRU_STRAZDS"><span/></a><span class="T1">NIEDRU STRAZDS</span></h1><h5 class="P3"><a id="a__Acrocephalus_arundinaceus"><span/></a><span class="T6">Acrocephalus arundinaceus</span></h5><h5 class="P3"><a id="a__ДРОЗДОВИДНАЯ_КАМЫШЕВКА"><span/></a><span class="T3">ДРОЗДОВИДНАЯ КАМЫШЕВКА</span></h5><p class="Standard"><span class="T3">GREAT REED-WARBLER</span><span class="T7"> </span></p><p class="Standard"><span class="T10">Latvijā parasts ligzdotājs. Sastopams niedru joslās un puduros ezeros, gar upēm un zivju dīķos, retāk niedrēm aizaugušos bebru dīķos. Izvairās no lieliem vienlaidu niedrājiem. Ligzdu būvē ievītu starp niedrēm, vilkvālītēm. Pārtiek galvenokārt no laputīm un citiem kukaiņiem, kas dzīvo uz niedrēm. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__EZERA_ĶAUĶIS"><span/></a><span class="T1">EZERA ĶAUĶIS</span></h1><h5 class="P3"><a id="a__Acrocephalus_scirpaceus"><span/></a><span class="T6">Acrocephalus scirpaceus</span></h5><h5 class="P3"><a id="a__ТРОСТНИКОВАЯ_КАМЫШЕВКА"><span/></a><span class="T3">ТРОСТНИКОВАЯ КАМЫШЕВКА</span></h5><p class="Standard"><span class="T3">EURASIAN REED-WARBLER</span><span class="T7"> </span></p><p class="Standard"><span class="T10">Latvijā parasts ligzdotājs. Sastopams dažādos niedrājos ezeros, dīķos, gar upēm un jūrmalā, arī lielos vienlaidus niedru masīvos. Migrācijas laikā arī krūmājos. Ligzdu parasti ievij starp niedrēm. Pārtiek galvenokārt no kukaiņiem, kas dzīvo uz niedrēm. </span></p><p class="Standard"><span class="T10">Gājputns. Pārziemo Āfrikā.</span></p><h1 class="P3"><a id="a__CERU_ĶAUĶIS"><span/></a><span class="T1">CERU ĶAUĶIS</span></h1><h5 class="P3"><a id="a__Acrocephalus_schoenobaenus"><span/></a><span class="T6">Acrocephalus schoenobaenus</span></h5><h5 class="P3"><a id="a__КАМЫШЕВКА-БАРСУЧОК"><span/></a><span class="T3">КАМЫШЕВКА-БАРСУЧОК</span></h5><p class="Standard"><span class="T3">SEDGE WARBLER</span><span class="T7"> </span></p><p class="Standard"><span class="T10">Latvijā parasts ligzdotājs. Sastopams mitrās, krūmainās pļavās upju, ezeru un dīķu krastos, arī krūmainās zemo purvu vai niedrāju malās. Ligzdu būvē ievītu starp dažādu lakstaugu stublājiem. Pārtiek galvenokārt no kukaiņiem, kas dzīvo uz lakstaugiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__PURVA_ĶAUĶIS"><span/></a><span class="T1">PURVA ĶAUĶIS</span></h1><h5 class="P3"><a id="a__Acrocephalus_palustris"><span/></a><span class="T6">Acrocephalus palustris</span></h5><h5 class="P3"><a id="a__БОЛОТНАЯ_КАМЫШЕВКА"><span/></a><span class="T3">БОЛОТНАЯ КАМЫШЕВКА</span></h5><p class="Standard"><span class="T3">MARSH WARBLER</span><span class="T7"> </span></p><p class="Standard"><span class="T10">Latvijā parasts un izplatīts ligzdotājs. Sastopams krūmainās ceļmalās, mežmalās, mitrās, krūmainās ieplakās lauksaimniecības zemēs, aizaugošās pļavās un citās līdzīgās vietās. Ligzdu būvē, ievītu starp dažādu lakstaugu (piemēram, nātru, vīgriežu, vībotņu) stublājiem. Pārtiek galvenokārt no kukaiņiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__UPES_ĶAUĶIS"><span/></a><span class="T1">UPES ĶAUĶIS</span></h1><h5 class="P3"><a id="a__Locustella_fluviatilis"><span/></a><span class="T6">Locustella fluviatilis</span></h5><h5 class="P3"><a id="a__РЕЧНОЙ_СВЕРЧОК"><span/></a><span class="T3">РЕЧНОЙ СВЕРЧОК</span></h5><p class="Standard"><span class="T3">EURASIAN RIVER WARBLER</span><span class="T7"> </span></p><p class="Standard"><span class="T10">Latvijā samērā parasts un izplatīts ligzdotājs. Sastopams brikšņainās, lakstaugiem bagātās ūdenstilpju piekrastēs, mežmalās, aizzēlušos izcirtumos, mitrās laucēs mežā, arī palieņu pļavās, dažādās citās mitrās, krūmainās pļavās. Migrācijas laikā arī niedrājos. Ligzdu būvē uz zemes, labi paslēptu augājā. Pārtiek no kukaiņiem, zirnekļiem un citiem bezmugurkaulniekiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__KRŪMU_ĶAUĶIS"><span/></a><span class="T1">KRŪMU ĶAUĶIS</span></h1><h5 class="P3"><a id="a__Acrocephalus_dumetorum"><span/></a><span class="T6">Acrocephalus dumetorum</span></h5><h5 class="P3"><a id="a__САДОВАЯ_КАМЫШЕВКА"><span/></a><span class="T3">САДОВАЯ КАМЫШЕВКА</span></h5><p class="Standard"><span class="T3">BLYTH’S REED-WARBLER</span></p><p class="Standard"><span class="T10">Kā ligzdotājs Latvijā pirmo reizi konstatēts 1944. gadā, tomēr izteikts skaita pieaugums atzīmēts, sākot ar 20. gs. 70. gadiem. Šobrīd vietām Latvijas austrumos un dienvidos samērā parasts ligzdotājs. Retāk ligzdo Kurzemē. Sastopams aizzēlušos </span><span class="T10">izcirtumos lapu koku un jauktu koku mežos, krūmainās ceļmalās, mežmalās, dārzos, retāk mitrās, krūmainās pļavās un citās līdzīgās vietās. Ligzdu būvē, ievītu starp dažādu lakstaugu stublājiem vai krūmu zaros. Pārtiek no kukaiņiem. </span></p><p class="Standard"><span class="T10">Gājputns. Pārziemo Āzijā.</span></p><p class="P2"> </p><h1 class="P3"><a id="a__KĀRKLU_ĶAUĶIS"><span/></a><span class="T1">KĀRKLU ĶAUĶIS</span></h1><h5 class="P3"><a id="a__Locustella_naevia"><span/></a><span class="T6">Locustella naevia</span></h5><h5 class="P3"><a id="a__ОБЫКНОВЕННЫЙ_СВЕРЧОК"><span/></a><span class="T3">ОБЫКНОВЕННЫЙ СВЕРЧОК</span></h5><p class="Standard"><span class="T3">COMMON GRASSHOPPER WARBLER</span></p><p class="Standard"><span class="T10">Latvijā samērā parasts un izplatīts ligzdotājs. Sastopams palieņu pļavās, lakstaugiem bagātās ūdenstilpju piekrastēs, zemajos purvos, dažreiz arī labības laukos vai to malās. Migrācijas laikā arī niedrājos. Ligzdu būvē uz zemes, labi paslēptu augājā. Pārtiek no kukaiņiem un citiem bezmugurkaulniekiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__SEIVI_ĶAUĶIS"><span/></a><span class="T1">SEIVI ĶAUĶIS</span></h1><h5 class="P3"><a id="a__Locustella_luscinioides"><span/></a><span class="T6">Locustella luscinioides</span></h5><h5 class="P3"><a id="a__СОЛОВЬИНЫЙ_СВЕРЧОК"><span/></a><span class="T3">СОЛОВЬИНЫЙ СВЕРЧОК</span></h5><p class="Standard"><span class="T3">SAVI’S WARBLER</span></p><p class="Standard"><span class="T10">Latvijā samērā parasts ligzdotājs. Sastopams aizaugušu ezeru un zivju dīķu niedrājos. Ligzda labi paslēpta starp niedru stublājiem vai sakneņiem. Pārtiek no kukaiņiem un citiem bezmugurkaulniekiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><h1 class="P3"><a id="a__GRĪŠĻU_ĶAUĶIS"><span/></a><span class="T1">GRĪŠĻU ĶAUĶIS</span></h1><h5 class="P3"><a id="a__Acrocephalus_paludicola"><span/></a><span class="T6">Acrocephalus paludicola</span></h5><h5 class="P3"><a id="a__ВЕРТЛЯВАЯ_КАМЫШЕВКА"><span/></a><span class="T3">ВЕРТЛЯВАЯ КАМЫШЕВКА</span></h5><p class="Standard"><span class="T3">AQUATIC WARBLER</span></p><p class="Standard"><span class="T10">Pirmo reizi Latvijā konstatēts 1940. gadā pie Babītes ezera, kad arī pierādīts pirmais un vienīgais ligzdošanas gadījums. Mūsdienās salīdzinoši regulāri jaunie putni tiek noķerti vasarās beigās vai rudens sākumā Liepājas un Papes ezeros, kas liecina par nelielas populācijas iespējamu ligzdošanu Latvijā. Sastopams pie ezeriem. Ligzdu būvē grīšļu ceros, labi paslēptu starp zāles stiebriem. Pārtiek no kukaiņiem. </span></p><p class="Standard"><span class="T10">Gājputns. Pārziemo Āfrikā.</span></p><p class="P2"> </p><p class="P2"><a id="_GoBack"/></p><h1 class="P3"><a id="a__PALIEŅU_ĶAUĶIS"><span/></a><span class="T1">PALIEŅU ĶAUĶIS</span></h1><h5 class="P3"><a id="a__Acrocephalus_agricola"><span/></a><span class="T6">Acrocephalus agricola</span></h5><h5 class="P3"><a id="a__ИНДИЙСКАЯ_КАМЫШЕВКА"><span/></a><span class="T3">ИНДИЙСКАЯ КАМЫШЕВКА</span></h5><p class="Standard"><span class="T3">PADDYFIELD WARBLER</span></p><p class="Standard"><span class="T10">Latvijā ļoti rets ieceļotājs. Latvijai tuvākas ligzdošanas vietas atrodas gar Melnās jūras ziemeļu un rietumu piekrasti un Krimā. Ziemo Āzijā. </span></p><p class="P2"> </p><h1 class="P10"><a id="a__BĀRDZĪLĪTE"><span/></a><span class="T12">BĀRDZĪLĪTE</span></h1><h5 class="P14"><a id="a__Panurus_biarmicus"><span/></a><span class="T8">Panurus biarmicus</span></h5><h5 class="P13"><a id="a__УСАТАЯ_СИНИЦА"><span/></a><span class="T9">УСАТАЯ СИНИЦА</span></h5><p class="Standard"><span class="T7">BEARDED REEDLING</span></p><p class="Standard"><span class="T10">Piemērotās vietās, ezeros un dīķos ar plašiem niedrājiem, samērā parasta ligzdotāja un ziemotāja. Retāk sastopama Latvijas austrumu daļā. Ligzdu būvē virs slīkšņas, starp niedru stublājiem, blīvā vecu niedru skupsnā vai to sagāzumā. Pārtiek no sīkiem kukaiņiem, ziemā – pārsvarā no niedru sēklām. </span></p><p class="Standard"><span class="T10">Daļējs gājputns. Bargās ziemās skaits ievērojami samazinās, vai populācija pat iet bojā. Skaita atjaunošanās prasa vairākus gadus.</span></p><p class="Standard"> </p></body></html>
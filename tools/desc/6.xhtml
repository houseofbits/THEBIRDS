<body dir="ltr"
	style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; ">
	<h3 class="P1"><a id="a__DZĒRVE"><span /></a>DZĒRVE</h3>
	<p class="Standard">Grus grus</p>
	<p class="Standard">СЕРЫЙ ЖУРАВЛЬ</p>
	<p class="Standard">COMMON CRANE </p>
	<p class="Standard">Latvijā parasta caurceļotāja un ligzdotāja. Ligzdo vairāki tūkstoši pāru. Ligzdotāju skaits
		pēdējos gadu desmitos ir palielinājies. Vietām vasarā sastopami arī neligzdotāju bari, kuros var būt pat vairāki
		desmiti un simti īpatņu. Rudeņos var pulcēties vairākus tūkstošus putnu lielos baros. Atsevišķi īpatņi vai
		nelielas grupiņas mēdz arī pārziemot. </p>
	<p class="Standard">Gājputns, ziemo Rietumeiropā un Ziemeļāfrikā.</p>
	<p class="Standard"> </p>
	<h3 class="Heading_20_3"><a id="a__GRIEZE"><span /></a>GRIEZE</h3>
	<p class="Standard">Crex crex</p>
	<p class="Standard">КОРОСТЕЛЬ</p>
	<p class="Standard">CORNCRAKE</p>
	<p class="Standard">Latvijā parasta caurceļotāja un ligzdotāja. Vairāki desmiti tūkstoši pāru ligzdo dabiskos un
		cilvēka veidotos zālājos, labības laukos un atmatās. Latvijā griezi apdraud gan pļavu aizaugšana un meliorācija,
		gan intensīvā lauksaimniecība un pļaušana ar mehāniskajām pļaujmašīnām. </p>
	<p class="Standard">Gājputns. Ziemo Āfrikā.</p>
	<p class="Standard"> </p>
	<h3 class="Heading_20_3"><a id="a__ORMANĪTIS"><span /></a>ORMANĪTIS</h3>
	<p class="Standard">Porzana porzana</p>
	<p class="Standard">ПОГОНЫШ</p>
	<p class="Standard">SPOTTED CRAKE</p>
	<p class="Standard">Piemērotās vietās Latvijā, gar dīķu, ezeru un upju krastiem, slapjās pļavās un zemajos zāļu
		purvos, ir samērā parasts ligzdotājs.  </p>
	<p class="Standard"> </p>
	<p class="Standard">Gājputns. Ziemo Āfrikā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__MAZAIS_ORMANĪTIS"><span /></a>MAZAIS ORMANĪTIS</h3>
	<p class="Standard">Porzana parva</p>
	<p class="Standard">МАЛЫЙ ПОГОНЫШ</p>
	<p class="Standard">LITTLE CRAKE</p>
	<p class="Standard">Latvijā ļoti rets ligzdotājs, kas sastopams aizaugušos ezeros un dīķos. </p>
	<p class="Standard">Gājputns. Ziemo Āfrikā.</p>
	<p class="Standard"> </p>
	<h3 class="Heading_20_3"><a id="a__DUMBRCĀLIS"><span /></a>DUMBRCĀLIS</h3>
	<p class="Standard">Rallus aquaticus</p>
	<p class="Standard">ВОДЯНОЙ ПАСТУШОК</p>
	<p class="Standard">WATER RAIL</p>
	<p class="Standard">Latvijā piemērotās vietās – niedrēm aizaugušos ezeros, dīķos un vecupēs – parasts ligzdotājs.
		Dumbrcāļa dzīvesveids ir slēpts. Putna raibumainais apspalvojums padara to gandrīz neredzamu. Dabā vieglāk to
		atpazīt pēc balss, īpaši pēc sivēna kviecienam līdzīgajiem saucieniem. Nelielā skaitā regulāri pārziemo. Pierīgā
		ziemotāji atzīmēti, piemēram, Dārziņu vecupē, Sausajā Daugavā. </p>
	<p class="Standard">Gājputns. Pārziemo Rietumeiropā un Ziemeļāfrikā.</p>
	<p class="Standard">  </p>
	<h3 class="Heading_20_3"><a id="a__ŪDENSVISTIŅA"><span /></a>ŪDENSVISTIŅA</h3>
	<p class="Standard">Gallinula chloropus</p>
	<p class="Standard">КАМЫШНИЦА</p>
	<p class="Standard"><span class="Emphasis">COMMON MOORHEN</span></p>
	<p class="Standard">Latvijas teritorijā tā ir parasta ligzdotāja dīķos un aizaugušos ezeros. Pēdējos desmit gados to
		skaits ir samazinājies. Tā kā ūdensvistiņa ir neveikla lidotāja, tā briesmu gadījumos parasti nevis ceļas
		spārnos, bet skrien, lai paslēptos starp ūdens augiem. Ja tomēr tā ir spiesta pacelties spārnos, lidojums ir īss
		un samērā zems. Ligzdošanas laikā ūdensvistiņa ir ļoti teritoriāla un agresīvi aizsargā savu teritoriju. </p>
	<p class="Standard"> </p>
	<p class="Standard">Gājputns. Pārziemo Rietumeiropā un Ziemeļāfrikā. Nelielā skaitā pārziemo arī Latvijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__LAUCIS"><span /></a>LAUCIS</h3>
	<p class="Standard">Fulica atra</p>
	<p class="Standard">ЛЫСУХА</p>
	<p class="Standard">COMMON COOT</p>
	<p class="Standard">Latvijā parasts caurceļotājs un ligzdotājs dīķos un ezeros, arī upēs. To bieži var novērot
		atklātos ūdeņos vai pastaigājoties krasta zālē. Paceļoties spārnos, tas kādu laiku skrien pa ūdeni. Laucis ir
		skaļš putns, tas daudz klaigā, un putni savā starpā sasaucas. Laucis ir teritoriāls putns un ligzdošanās laikā
		aktīvi aizsargā savu teritoriju.</p>
	<p class="Standard">Gājputns. Pārziemo Rietumeiropā. Siltās ziemās parasts ziemotājs arī Latvijā, piejūras zonā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__MAZĀ_SĪGA"><span /></a>MAZĀ SĪGA</h3>
	<p class="Standard">Tetrax tetrax</p>
	<p class="Standard">СТРЕПЕТ</p>
	<p class="Standard">LITTLE BUSTARD</p>
	<p class="Standard">Latvijā zināmi astoņi ieceļošanas gadījumi. Kopš 20. gs. sākuma Latvijā nav novērota. </p>
	<p class="Standard"> </p>
	<p class="Standard">Izplatīta Eiropas rietumos, dienvidos un austrumos – Portugālē, Spānijā, Francijā, Itālijā,
		Ukrainā, Krievijas dienvidos.  </p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__APKAKLES_SĪGA"><span /></a>APKAKLES SĪGA</h3>
	<p class="Standard">Chlamydotis macqueenii</p>
	<p class="Standard">ДРОФА-КРАСОТКА</p>
	<p class="Standard">HOUBARA BUSTARD</p>
	<p class="Standard">Latvijā zināms tikai viens ieceļošanas gadījums. 1880. gadā Lielvārdē viens īpatnis iegūts
		septembra beigās (oktobra sākumā pēc jaunā stila). To Jūs tagad redzat savā priekšā. Putna izbāznis skatāms
		Latvijas Dabas muzeja ekspozīcijā „Latvijas putni”. </p>
	<p class="Standard"> </p>
	<p class="Standard">Izplatīta Tuvajos Austrumos un Vidusāzijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__DIŽRAIBAIS_DZENIS"><span /></a>DIŽRAIBAIS DZENIS</h3>
	<p class="Standard">Dendrocopos major</p>
	<p class="Standard">БОЛЬШОЙ ПЕСТРЫЙ ДЯТЕЛ</p>
	<p class="Standard">GREAT SPOTTED WOODPECKER</p>
	<p class="Standard">Latvijā dižraibais dzenis ir parasts ligzdotājs un nometnieks, un tā ir visbiežāk sastopamā
		dzeņu suga Latvijā. Sastopams dažādos mežos, parkos un kapsētās. Dižraibo dzeņu kaltie dobumi ir ļoti nozīmīgi
		arī citām dobumperētāju putnu sugām, kas tās izmanto ligzdošanai. Ziemā biežāk sastopams skujkoku mežos, kur
		barojas galvenokārt ar skujkoku sēklām. Dižraibais dzenis mēdz ierīkot īpašas “kalves” čiekuru apstrādei.
		Apmeklē arī putnu barotavas. </p>
	<p class="Standard"> </p>
	<h3 class="Heading_20_3"><a id="a__VIDĒJAIS_DZENIS"><span /></a>VIDĒJAIS DZENIS</h3>
	<p class="Standard">Dendrocopos medius</p>
	<p class="Standard">СРЕДНИЙ ПЕСТРЫЙ ДЯТЕЛ</p>
	<p class="Standard">MIDDLE SPOTTED WOODPECKER</p>
	<p class="Standard">Pirmo reizi Latvijā konstatēts 1923. gada marta sākumā Pilsblīdenē, tagadējā Brocēnu novadā.
		Iegūtais putns sākotnēji bija kļūdaini noteikts par dižraibo dzeni. Dzeņa izbāznis atradās toreizējā Skolu
		muzeja kolekcijā, kur to 1948. gadā atrada un noteica H. Mihelsons. Šobrīd eksemplārs atrodas Latvijas Dabas
		muzeja krājumā. Otrais pierādītais novērojums bija tikai 1979./1980. gada ziemā. Sākot ar 20. gs. 80. gadiem,
		notika skaita pieaugums, un mūsdienās vidējais dzenis Latvijā ir samērā parasts ligzdotājs un nometnieks.
		Neapdzīvo skujkoku mežus. Parasti sastopams platlapju un jauktu koku mežos, parkos un vecu koku grupās. Ziemā
		labprāt apmeklē putnu barotavas.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__MAZAIS_DZENIS"><span /></a>MAZAIS DZENIS</h3>
	<p class="Standard">Dendrocopos minor</p>
	<p class="Standard">МАЛЫЙ ПЕСТРЫЙ ДЯТЕЛ</p>
	<p class="Standard">LESSER SPOTTED WOODPECKER</p>
	<p class="Standard">Latvijā mazais dzenis ir parasts ligzdotājs un nometnieks. Sastopams jauktu koku un lapu koku
		mežos, parkos un dārzos. Reizēm arī krūmājos gar ceļiem un laukmalēs. Rudeņos periodiskas invāzijas.  </p>
	<p class="Standard"> </p>
	<h3 class="Heading_20_3"><a id="a__TRĪSPIRKSTU_DZENIS"><span /></a>TRĪSPIRKSTU DZENIS</h3>
	<p class="Standard">Picoides tridactylus</p>
	<p class="Standard">ТРЕХПАЛЫЙ ДЯТЕЛ</p>
	<p class="Standard">EURASIAN THREE-TOED WOODPECKER</p>
	<p class="Standard">Latvijā ir samērā parasts ligzdotājs un nometnieks. Sastopams galvenokārt jauktu koku mežos ar
		eglēm un kalstošiem kokiem. Trīspirkstu dzenis vienmēr atrodas kokā un nekad nenolaižas uz zemes. Klusā
		dzīvesveida dēļ grūti konstatējams.</p>
	<p class="Standard"> </p>
	<h3 class="Heading_20_3"><a id="a__BALTMUGURDZENIS"><span /></a>BALTMUGURDZENIS</h3>
	<p class="Standard">Dendrocopos leucotos</p>
	<p class="Standard">БЕЛОСПИННЫЙ ДЯТЕЛ</p>
	<p class="Standard">WHITE-BACKED WOODPECKER</p>
	<p class="Standard">Latvijā ir samērā parasts ligzdotājs un nometnieks. Sastopams galvenokārt mitros lapu koku un
		jauktu koku mežos. Bieži šo sugu sajauc ar dižraibo un vidējo dzeni.</p>
	<p class="Standard"> </p>
	<h3 class="Heading_20_3"><a id="a__MELNĀ_DZILNA"><span /></a>MELNĀ DZILNA</h3>
	<p class="Standard">Dryocopus martius</p>
	<p class="Standard">ЖЕЛНА</p>
	<p class="Standard">BLACK WOODPECKER</p>
	<p class="Standard">Latvijā ir samērā parasta ligzdotāja un nometniece. Sastopama galvenokārt jauktu koku un
		skujkoku mežos. Ligzdošanai tā izvēlas skrajākas vietas pie izcirtumiem, laucēm un stigu malām. Dobumus melnā
		dzilna visbiežāk kaļ resnās apsēs vai priedēs, kas atrodas klajuma malā. Labprāt ligzdo arī izcirtumu
		ekoloģiskajos kokos. Melnajai dzilnai ir liela ekoloģiskā nozīme – tās kaltajos dobumos ligzdo vairākas retas un
		apdraudētas putnu sugas:  meža balodis, bikšainais apogs, zaļā vārna. </p>
	<p class="Standard"> </p>
	<h3 class="Heading_20_3"><a id="a__PELĒKĀ_DZILNA"><span /></a>PELĒKĀ DZILNA</h3>
	<p class="Standard">Picus canus</p>
	<p class="Standard">СЕДОЙ ДЯТЕЛ</p>
	<p class="Standard">GREY-FACED WOODPECKER</p>
	<p class="Standard">Latvijā ir samērā parasta ligzdotāja un nometniece. Sastopama galvenokārt jauktu koku un lapu
		koku mežos. Ligzdošanas dobums galvenokārt tiek izkalts apsēs, alkšņos un bērzos. Pelēkā dzilna, līdzīgi kā zaļā
		dzilna, pamatā barojas ar skudrām, bet ir mazāk atkarīga no tām un barojas arī ar citiem kukaiņiem un to
		kāpuriem. Ziemā labprāt apmeklē putnu barotavas.</p>
	<p class="Standard"> </p>
	<h3 class="Heading_20_3"><a id="a__ZAĻĀ_DZILNA"><span /></a>ZAĻĀ DZILNA</h3>
	<p class="Standard">Picus viridis</p>
	<p class="Standard">ЗЕЛЕНЫЙ ДЯТЕЛ</p>
	<p class="Standard">EURASIAN GREEN WOODPECKER</p>
	<p class="Standard">Latvijā ļoti reta ligzdotāja un nometniece. Retākā no sastopamajām dzeņu sugām Latvijā. Skaits
		strauji samazinājās 20. gs. otrajā pusē, taču samazināšanās iemesli nav zināmi. Ligzdo vecos lapu kokos. Galvenā
		zaļās dzilnas barība ir skudras.  Lai tās atrastu, zaļā dzilna daudz laika pavada uz zemes. Barojas arī ar
		citiem kukaiņiem.</p>
	<p class="Standard" />
	<p class="Standard"> </p>
	<h3 class="Heading_20_3"><a id="a__TĪTIŅŠ"><span /></a>TĪTIŅŠ</h3>
	<p class="Standard">Jynx torquilla</p>
	<p class="Standard">ВЕРТИШЕЙКА</p>
	<p class="Standard">EURASIAN WRYNECK</p>
	<p class="Standard">Latvijā ir parasts ligzdotājs un caurceļotājs. Tas ir vienīgais no deviņām Latvijas dzeņveidīgo
		putnu sugām, kas migrē un pārziemo<a id="_GoBack" /> Āfrikā. Ligzdo vecos parkos, dārzos, jauktu koku un lapu
		koku mežos. Pats dobumu izkalt nevar, un tam ligzdošanai nepieciešams brīvs dobums vai būris. Ja tītiņš
		noskatījis kādu labu, bet jau aizņemtu ligzdošanas vietu, tas kļūst agresīvs un padzen par sevi mazākus putnus,
		izmetot to ligzdu ar visām olām vai putnēniem laukā. Iztraucēts perēšanas laikā, tītiņš šņāc kā čūska,
		vienlaikus grozot galvu uz visām pusēm. Savu tautas nosaukumu “grozgalvis” tas ieguvis tādēļ, ka spēj pagriezt
		galvu gandrīz par 1800. Barojas galvenokārt ar skudrām.</p>
</body>

</html>
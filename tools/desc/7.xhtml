<body dir="ltr"
	style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; ">
	<h3 class="P1"><a id="a__MĀJAS_STRAZDS"><span /></a>MĀJAS STRAZDS</h3>
	<p class="Standard">Sturnus vulgaris</p>
	<p class="Standard">СКВОРЕЦ</p>
	<p class="Standard">COMMON STARLING </p>
	<p class="Standard">Latvijā parasts un izplatīts ligzdotājs. Kopš 20. gs. 70. gadiem skaits samazinājies.
		Sabiedrisks. Daudzi pāri var ligzdot kopā. Ligzdu būvē koku dobumā, būros, arī ēku sienu spraugās. Lielā skaitā
		caurceļo. Uz nakšņošanu mēdz pulcēties lielos baros. Sevišķi lieli bari tiek novēroti pēcligzdošanas periodā,
		vasaras otrajā pusē – rudenī, kad uz nakšņošanu ezeru niedrājos pulcējas līdz pat desmitiem tūkstošu lieli mājās
		strazdu bari. </p>
	<p class="Standard"> </p>
	<p class="Standard">Gājputns. Pārziemo Rietumeiropā. Neliels skaits regulāri ziemo Latvijā, vairāk valsts rietumu
		daļā. Ziemotāju skaits pēdējos gados pieaug.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__SĀRTAIS_STRAZDS"><span /></a>SĀRTAIS STRAZDS</h3>
	<p class="Standard">Sturnus roseus</p>
	<p class="Standard">РОЗОВЫЙ СКВОРЕЦ</p>
	<p class="Standard">ROSY STARLING </p>
	<p class="Standard">Latvijā rets ieceļotājs. Novērots 10 reizes. Latvijai tuvākas ligzdošanas vietas atrodas
		Dienvidaustrumeiropā. </p>
	<p class="Standard">Gājputns. Pārziemo Rietumeiropā un Dienvideiropā. Regulāri, bet nelielā skaitā, ziemo arī
		Latvijā.</p>
	<p class="Standard"> </p>
	<h3 class="Heading_20_3"><a id="a__MĀJAS_ZVIRBULIS"><span /></a>MĀJAS ZVIRBULIS</h3>
	<p class="Standard">Passer domesticus</p>
	<p class="Standard">ДОМОВЫЙ ВОРОБЕЙ</p>
	<p class="Standard">HOUSE SPARROW</p>
	<p class="Standard">Latvijā parasts ligzdotājs un nometnieks. Sastopams pilsētās, apdzīvotās vietās, fermās, lauku
		saimniecībās, retāk viensētās. Rīgā arī lielu, piemērotu ēku iekštelpās (piemēram, Centrāltirgus paviljonos).
		Sabiedrisks. Parasti ligzdo nelielās kolonijās. Ligzdu būvē koku dobumos, būrīšos, ēku sienu iedobumos,
		pažobelēs, baltā stārķa ligzdas pamatos, retāk koku zaros. Barojas galvenokārt ar augu barību. Mazuļus sākumā
		baro ar kukaiņiem. </p>
	<p class="Standard"> </p>
	<h3 class="Heading_20_3"><a id="a__LAUKU_ZVIRBULIS"><span /></a>LAUKU ZVIRBULIS</h3>
	<p class="Standard">Passer montanus</p>
	<p class="Standard">ПОЛЕВОЙ ВОРОБЕЙ</p>
	<p class="Standard">EURASIAN TREE SPARROW</p>
	<p class="Standard">Latvijā parasts ligzdotājs un nometnieks. Sastopams apdzīvotās vietās, viensētās, retāk arī
		lielu pilsētu nomalēs. Parasti ligzdo kolonijās. Ligzdu būvē koku dobumos, būrīšos, ēku sienu iedobumos,
		pažobelēs, baltā stārķa ligzdas pamatos, retāk koku zaros. Barojas galvenokārt ar augu barību un kukaiņiem.
		Mazuļus baro ar kukaiņiem. Daļa putnu nedaudz migrē.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__PEĻKĀJĪTE"><span /></a>PEĻKĀJĪTE</h3>
	<p class="Standard">Prunella modularis</p>
	<p class="Standard">ЛЕСНАЯ ЗАВИРУШКА</p>
	<p class="Standard">DUNNOCK</p>
	<p class="Standard">Latvijā parasta un izplatīta ligzdotāja. Sastopama dažāda veida klajumos dažādu tipu mežos, kur
		aug egles. Ligzdu būvē nelielās eglēs, kadiķos. Barojas ar dažādām sēklām, bet mazuļus baro ar kukaiņiem.
		Migrācijas laikā lielā skaitā caurceļo. Pēc Latvijas Dabas muzeja ornitologa D. Boiko pētījuma datiem, Birzgales
		pagastā rudens migrācijā sastopama no augusta beigām līdz oktobra sākumam, ar maksimumu septembra otrajā pusē.
	</p>
	<p class="Standard">Gājputns. Ziemo Dienvidrietumeiropā. Pēdējos gados Latvijā zināmi vairāki ziemošanas gadījumi.
	</p>
	<p class="Standard"> </p>
	<h3 class="Heading_20_3"><a id="a__SOMZĪLĪTE"><span /></a>SOMZĪLĪTE</h3>
	<p class="Standard">Remiz pendulinus</p>
	<p class="Standard">РЕМЕЗ</p>
	<p class="Standard">EURASIAN PENDULINE-TIT</p>
	<p class="Standard">Latvijā piemērotās vietās diezgan parasta ligzdotāja. Sastopama ezeru, dīķu, upju krastos, kas
		aizauguši ar bērziem, vītoliem, kārkliem un niedrēm. Ligzdu būvē no kārklu, papeļu, vilkvālīšu un citu augu
		ziedpūkām. Ligzda piestiprināta bērza, kārkla vai vītola zara galā, parasti virs ūdens. Skaits pēdējās
		desmitgadēs ir pieaudzis, un tagad tā bieži sastopama arī Latvijas austrumu daļā. </p>
	<p class="Standard">Gājputns. Pārziemo Centrāleiropā, Dienvideiropā. Latvijā reti ziemo vietās ar plašiem
		niedrājiem.</p>
	<p class="Standard">  </p>
	<p class="Standard"> </p>
	<h3 class="Heading_20_3"><a id="a__ŪDENSTRAZDS"><span /></a>ŪDENSTRAZDS</h3>
	<p class="Standard">Cinclus cinclus</p>
	<p class="Standard">ОЛЯПКА</p>
	<p class="Standard"><span class="Emphasis">WHITE-THROATED DIPPER</span></p>
	<p class="Standard"><span class="Emphasis" /></p>
	<p class="Standard">Latvijā samērā parasts ziemotājs pie straujām, neaizsalstošām upītēm, slūžām un ūdenskritumiem.
		Ligzdo ļoti reti – zināmas tikai dažas ligzdvietas Kurzemē un Vidzemē. Galvenā barība ir ūdens
		bezmugurkaulnieki, lielākoties maksteņu, strauteņu, viendienīšu kāpuri, arī vēžveidīgie, retāk – nelielas
		zivtiņas vai moluski.</p>
	<p class="Standard">Gājputns. Latvijā ziemo putni no Skandināvijas.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__PACEPLĪTIS"><span /></a>PACEPLĪTIS</h3>
	<p class="Standard">Troglodytes troglodytes</p>
	<p class="Standard">КРАПИВНИК</p>
	<p class="Standard">EURASIAN WREN</p>
	<p class="Standard">Latvijā parasts un izplatīts ligzdotājs. Sastopams dažādu tipu mežos ar bagātīgu pamežu,
		kritušiem kokiem, izgaztām saknēm un zaru kaudzēm. Ligzdu būvē eglēs, kadiķos, zaru un stumbru žāklēs, zaru
		kaudzēs, izgāztu koku saknēs. </p>
	<p class="Standard">Gājputns. Ziemo Centrāleiropā un Rietumeiropā. Latvijā pārziemo nelielā skaitā, parasti pie
		neaizsalstošām upītēm un strautiem.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__GARASTĪTE"><span /></a>GARASTĪTE</h3>
	<p class="Standard">Aegithalos caudatus</p>
	<p class="Standard">ОПОЛОВНИК</p>
	<p class="Standard">LONG-TAILED TIT</p>
	<p class="Standard">Latvijā parasta ligzdotāja un nometniece. Sastopama lapu koku un jauktu koku mežos. Bieži alkšņu
		un bērzu audzēs. Pēcligzdošanas laikā arī citur. Būvē lodveidīgu ligzdu no ķērpjiem, astriem un vilnas stumbra
		staklē. Nomaskē to ar tāsīm un ķērpjiem. Ligzda ir grūti pamanāma un saplūst ar koka mizu. Barojas ar kukaiņiem
		un zirnekļiem. Nometniece. Rudenī un ziemā skaits ievērojami svārstās periodisku invāziju dēļ.</p>
	<p class="Standard"> </p>
	<p class="Standard"><a id="_GoBack" /></p>
	<p class="Standard" />
	<h3 class="Heading_20_3"><a id="a__MIZLOŽŅA"><span /></a>MIZLOŽŅA</h3>
	<p class="Standard">Certhia familiaris</p>
	<p class="Standard">ПИЩУХА</p>
	<p class="Standard">EURASIAN TREECREEPER</p>
	<p class="Standard">Latvijā parasta ligzdotāja un nometniece. Rudenī notiek periodiskas invāzijas. Sastopama visu
		veidu mežos, arī parkos, dārzos, kapsētās, viensētu stādījumos. Ligzdo spraugās aiz atlūzušas mizas, pusdobumos
		un līdzīgās vietās. Reti arī būros. Pārtiek pārsvarā no kukaiņiem un zirnekļiem, kas dzīvo uz koku mizas.
		Parasti barojas, spirālveidā (no apakšas uz augšu) lodājot gar koka stumbru. </p>
	<p class="Standard"> </p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__DZILNĪTIS"><span /></a>DZILNĪTIS</h3>
	<p class="Standard">Sitta europaea</p>
	<p class="Standard">ПОПОЛЗЕНЬ</p>
	<p class="Standard">EURASIAN NUTHATCH</p>
	<p class="Standard">Latvijā parasts ligzdotājs un nometnieks. Rudenī notiek periodiskas invāzijas. Sastopams lapu
		koku un jauktu koku mežos, parkos, dārzos, kur ir lieli koki. Ligzdo koku dobumos, reti arī būrīšos. Ja dobuma
		vai būrīša skreja ir par lielu, tad to aizķepē ar māliem līdz vajadzīgam izmēram. Pārtiek no kukaiņiem un
		zirnekļiem, kurus savāc no koku mizas un mizas spraugām. Labprāt ēd riekstus un sēklas, apmeklē barotavas.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__ZĪDASTE"><span /></a>ZĪDASTE</h3>
	<p class="Standard">Bombycilla garrulus</p>
	<p class="Standard">СВИРИСТЕЛЬ</p>
	<p class="Standard">BOHEMIAN WAXWING</p>
	<p class="Standard">Latvijā samērā parasta migrācijas laikā rudenī. Skaits gadu no gada atšķiras. Ziemā un pavasara
		migrācijas laikā mazākā skaitā nekā rudenī. Ziemotāji parasti uzturas apdzīvotās vietās, kur dārzos un
		apstādījumos ir ogas vai āboli. </p>
	<p class="Standard">Latvijai tuvākas ligzdošanas vietas atrodas Somijas, Zviedrijas un Krievijas taigā. </p>
	<p class="Standard"> </p>
	<h3 class="Heading_20_3"><a id="a__LIELĀ_ZĪLĪTE"><span /></a>LIELĀ ZĪLĪTE</h3>
	<p class="Standard">Parus major</p>
	<p class="Standard">БОЛЬШАЯ СИНИЦА</p>
	<p class="Standard">GREAT TIT</p>
	<p class="Standard">Latvijā parasta un izplatīta ligzdotāja un ziemotāja. Sastopama dažādos mežos, parkos, dārzos,
		kapsētās, viensētās, pilsētu un apdzīvotu vietu apstādījumos. Ligzdo dobumos, spraugās, labprāt arī būrīšos
		(visbiežāk būrīšos ligzdojošā zīlīšu suga). Dažreiz ligzdas var atrast arī laternās, cauruļveida stabos,
		pastkastītēs. Labprāt apmeklē barotavas.</p>
	<p class="Standard">Nometniece. Taču bieži sastopama migrācijas laikā rudenī, kad daļa putnu klejo uz dienvidiem,
		bet citi ieceļo pārziemošanai no ziemeļiem.</p>
	<p class="Standard"> </p>
	<h3 class="Heading_20_3"><a id="a__ZILZĪLĪTE"><span /></a>ZILZĪLĪTE</h3>
	<p class="Standard">Cyanistes caeruleus</p>
	<p class="Standard">ЛАЗОРЕВКА</p>
	<p class="Standard">BLUE TIT</p>
	<p class="Standard">Latvijā parasta un izplatīta ligzdotāja un nometniece. Daļa putnu rudenī klejo uz dienvidiem.
		Sastopama lapu koku un jauktu koku mežos, parkos, dārzos, kapsētās. Rudenī un ziemā bieži arī niedrājos, kur
		barojas ar niedru laputu kāpuriem un kūniņām. Ligzdo koku dobumos, arī putnu būrīšos. Labprāt apmeklē barotavas.
	</p>
	<p class="Standard"> </p>
	<h3 class="Heading_20_3"><a id="a__GAIŠZILĀ_ZĪLĪTE"><span /></a>GAIŠZILĀ ZĪLĪTE</h3>
	<p class="Standard">Cyanistes cyanus</p>
	<p class="Standard">БЕЛАЯ ЛАЗОРЕВКА</p>
	<p class="Standard">AZURE TIT</p>
	<p class="Standard">Latvijā novērota četras reizes. Pēdējo reizi – 1916. gadā. Ekspozīcijā redzamais eksemplārs
		iegūts Rīgā 1902. gadā. Četras reizes Papes ornitoloģiskā centra stacionārā tika noķerti zilzīlītes un gaišzilās
		zīlītes hibrīdi. </p>
	<p class="Standard"> </p>
	<h3 class="Heading_20_3"><a id="a__CEKULZĪLĪTE"><span /></a>CEKULZĪLĪTE</h3>
	<p class="Standard">Lophophanes cristatus</p>
	<p class="Standard">ХОХЛАТАЯ СИНИЦА</p>
	<p class="Standard">CRESTED TIT</p>
	<p class="Standard">Latvijā parasta ligzdotāja un nometniece. Sastopama mežos visā teritorijā, vairāk skujkoku un
		jauktos mežos. Ligzdo dažādos, arī pašizkaltos koku dobumos un būrīšos. Pārtiek no zirnekļiem, kukaiņiem un
		dažādam (pārsvarā priežu un egļu) sēklām.</p>
	<p class="Standard" />
	<h3 class="Heading_20_3"><a id="a__MEŽA_ZĪLĪTE"><span /></a>MEŽA ZĪLĪTE</h3>
	<p class="Standard">Periparus ater</p>
	<p class="Standard">МОСКОВКА</p>
	<p class="Standard">COAL TIT</p>
	<p class="Standard">Latvijā parasta ligzdotāja un nometniece. Daļa putnu rudenī klejo uz dienvidiem. Sastopama
		jauktos un skujkoku mežos, tomēr mazākā skaitā nekā citas parastās zīlītes. Ligzdo gan dabīgos, gan dzeņu kaltos
		koku dobumos, arī putnu būrīšos. Pārtiek no kukaiņiem, to kāpuriem, skujkoku sēklām.</p>
	<p class="Standard"> </p>
	<h3 class="Heading_20_3"><a id="a__PURVA_ZĪLĪTE"><span /></a>PURVA ZĪLĪTE</h3>
	<p class="Standard">Poecile palustris</p>
	<p class="Standard">ГАИЧКА</p>
	<p class="Standard">MARSH TIT</p>
	<p class="Standard">Latvijā parasta ligzdotāja un nometniece. Sastopama jauktu koku un lapu koku mežos, parkos,
		dārzos, upju un ezeru krastos, kur ir nokaltušo koku stumbeņi. Ligzdo galvenokārt dabīgos koku dobumos, ļoti
		reti arī putnu būrīšos. Pārtiek no kukaiņiem, dažādu augu sēklām. Labprāt apmeklē barotavas.</p>
	<p class="Standard"> </p>
	<h3 class="Heading_20_3"><a id="a__PELĒKĀ_ZĪLĪTE"><span /></a>PELĒKĀ ZĪLĪTE</h3>
	<p class="Standard">Poecile montanus</p>
	<p class="Standard">Пухляк</p>
	<p class="Standard">WILLOW TIT</p>
	<p class="Standard">Latvijā parasta ligzdotāja un nometniece. Daļa (pārsvarā jaunie putni) veic rudens migrācijas uz
		dienvidiem. Latvijā ieceļo un caurceļo pelēkās zīlītes arī no ziemeļiem un ziemeļaustrumiem. Sastopama jauktu
		koku un skujkoku mežos. Ligzdo galvenokārt koku dobumos, kurus pati izkaļ satrupējušos koku stumbeņos. Ļoti reti
		ligzdo arī putnu būrīšos. Pārtiek no kukaiņiem, to kāpuriem, augu sēklām. Labprāt apmeklē barotavas.</p>
	<p class="Standard"> </p>
	<h3 class="Heading_20_3"><a id="a__NIEDRU_STĒRSTE"><span /></a>NIEDRU STĒRSTE</h3>
	<p class="Standard">Emberiza schoeniclus</p>
	<p class="Standard">КАМЫШОВАЯ ОВСЯНКА</p>
	<p class="Standard">REED BUNTING</p>
	<p class="Standard">Latvijā parasta ligzdotāja. Sastopama ūdens tuvumā – krūmainos niedrājos upju, ezeru un dīķu
		krastos, arī zemajos un dažkārt augstajos purvos. Ligzda atrodas slīkšņās un uz zemes zālē, nereti arī krūmos
		nelielā augstumā. Pārtiek no bezmugurkaulniekiem un sēklām. </p>
	<p class="Standard">Gājputns. Pārziemo Dienvideiropā un Rietumeiropā. Atsevišķi īpatņi regulāri pārziemo arī
		Latvijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__DZELTENĀ_STĒRSTE"><span /></a>DZELTENĀ STĒRSTE</h3>
	<p class="Standard">Emberiza citrinella</p>
	<p class="Standard">ОБЫКНОВЕННАЯ ОВСЯНКА</p>
	<p class="Standard">YELLOWHAMMER</p>
	<p class="Standard">Latvijā parasta ligzdotāja. Sastopama lauku ainavā, jūrmalas kāpās, klajumos. Ziemā koncentrējas
		pie fermām, lauku saimniecībām, dzirnavām un gar ceļmalām piemērotu barošanās vietu tuvumā. Ligzda atrodas uz
		zemes, nereti zemu kādā krūmā vai jaunā eglē. Pārtiek no graudzāļu sēklām, ligzdošanas laikā barojas ar
		kukaiņiem. </p>
	<p class="Standard">Nometniece. Taču rudenī daļa aizceļo uz dienvidiem, bet Latvijā ieklejo stērstes no ziemeļu un
		austrumu apgabaliem. </p>
	<p class="Standard"> </p>
	<h3 class="Heading_20_3"><a id="a__LIELĀ_STĒRSTE"><span /></a>LIELĀ STĒRSTE</h3>
	<p class="Standard">Emberiza calandra</p>
	<p class="Standard">ПРОСЯНКА</p>
	<p class="Standard">CORN BUNTING</p>
	<p class="Standard">Latvijā reti sastopama stērste. Iespējams, ka daži pāri ligzdo. Kopš 1940. gada drošu
		ligzdošanas pierādījumu nav. Sastopama klajos lauku apvidos. Ligzda atrodas uz zemes vai kādā krūmā. Pārtiek no
		sēklām, ligzdošanas laikā mazuļus baro ar kukaiņiem. </p>
	<p class="Standard">Gājputns. Pārziemo citviet Eiropā.</p>
	<p class="Standard"> </p>
	<h3 class="Heading_20_3"><a id="a__DĀRZA_STĒRSTE"><span /></a>DĀRZA STĒRSTE</h3>
	<p class="Standard">Emberiza hortulana</p>
	<p class="Standard">САДОВАЯ ОВСЯНКА</p>
	<p class="Standard">ORTOLAN BUNTING</p>
	<p class="Standard">Latvijā vietām diezgan parasta ligzdotāja, bet izplatība nevienmērīga. Vairāk Latvijas rietumu
		daļā. Sastopama lauku ainavā, kur krūmi un koku puduri mijas ar tīrumiem un pļavām, alejās, augļu dārzos,
		apdzīvotās vietās. Ligzda atrodas uz zemes zālē, biezā augājā, bieži labības laukos. Pārtiek no kukaiņiem un
		citiem bezmugurkaulniekiem, arī no sēklām. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__BIRZTALU_STĒRSTE"><span /></a>BIRZTALU STĒRSTE</h3>
	<p class="Standard">Emberiza aureola</p>
	<p class="Standard">ДУБРОВНИК</p>
	<p class="Standard">YELLOW-BREASTED BUNTING</p>
	<p class="Standard">Latvijā konstatēta vienu reizi. Latvijai tuvākās ligzdošanas vietas atrodas Krievijas rietumu
		daļā. Ligzdošanas areālā skaits samazinās. </p>
	<p class="Standard"> </p>
	<h3 class="Heading_20_3"><a id="a__MEŽA_STĒRSTE"><span /></a>MEŽA STĒRSTE</h3>
	<p class="Standard">Emberiza rustica</p>
	<p class="Standard">ОВСЯНКА-РЕМЕЗ</p>
	<p class="Standard">RUSTIC BUNTING</p>
	<p class="Standard">Latvijā reta ieceļotāja. Konstatēta septiņas reizes, tai skaitā viens pierādīts ligzdošanas
		gadījums 1985. gadā. Vairāk Latvijas rietumu daļā. Latvijai tuvākas ligzdošanas vietas atrodas taigas zonā
		Skandināvijas ziemeļos, Somijā un Krievijā. </p>
	<p class="Standard">Ziemo Ķīnā, Korejā un Japānā.</p>
	<p class="Standard"> </p>
	<h3 class="Heading_20_3"><a id="a__MAZĀ_STĒRSTE"><span /></a>MAZĀ STĒRSTE</h3>
	<p class="Standard">Emberiza pusilla</p>
	<p class="Standard">ОВСЯНКА-КРОШКА</p>
	<p class="Standard">LITTLE BUNTING</p>
	<p class="Standard">Latvijā reta ieceļotāja. Konstatēta trīs reizes. Latvijai tuvākas ligzdošanas vietas atrodas
		Skandināvijas galējos ziemeļos un Krievijas taigas zonā. </p>
	<p class="Standard">Ziemo Dienvidaustrumāzijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__LAPZEMES_STĒRSTE"><span /></a>LAPZEMES STĒRSTE</h3>
	<p class="Standard">Calcarius lapponicus</p>
	<p class="Standard">ЛАПЛАНДСКИЙ ПОДОРОЖНИК</p>
	<p class="Standard">LAPLAND LONGSPUR</p>
	<p class="Standard">Latvijā samērā reta, bet regulāra caurceļotāja un ziemotāja. Latvijai tuvākās ligzdošanas vietas
		atrodas Skandināvijas un Krievijas galējos ziemeļos. </p>
	<p class="Standard" />
	<h3 class="Heading_20_3"><a id="a__SNIEDZE"><span /></a>SNIEDZE</h3>
	<p class="Standard">Plectrophenax nivalis</p>
	<p class="Standard">ПУНОЧКА</p>
	<p class="Standard">SNOW BUNTING</p>
	<p class="Standard">Latvijā regulāri caurceļo rudenī un pavasarī. Rudenī sastopama galvenokārt jūras piekrastē, bet
		ziemā un pavasarī lielākie bari uzturas iekšzemē. Latvijai tuvākas ligzdošanas vietas atrodas Skandināvijas
		ziemeļos, Somijā un Krievijā. Sniedze ir vistālāk ziemeļos ligzdojošais zvirbuļveidīgais putns.</p>
	<p class="Standard"> </p>
	<h3 class="Heading_20_3"><a id="a__ZIEMAS_ŽUBĪTE"><span /></a>ZIEMAS ŽUBĪTE</h3>
	<p class="Standard">Fringilla montifringilla</p>
	<p class="Standard">ВЬЮРОК</p>
	<p class="Standard">BRAMBLING</p>
	<p class="Standard">Latvijā, iespējams, ļoti reta ligzdotāja, tomēr konkrēti zināms tikai viens gadījums 1960. gadā.
		Parasta caurceļotāja pavasarī un rudenī. Ziemotāji sastopami katru gadu, bet mazā skaitā un vairāk Latvijas
		rietumu daļā. </p>
	<p class="Standard"> </p>
	<h3 class="Heading_20_3"><a id="a__KALNU_ĶEĢIS"><span /></a>KALNU ĶEĢIS</h3>
	<p class="Standard">Linaria flavirostris</p>
	<p class="Standard">ГОРНАЯ ЧЕЧЁТКА</p>
	<p class="Standard">TWITE</p>
	<p class="Standard">Latvijā ir regulārs caurceļotājs, īpaši rudenī. Nelielā skaitā arī ziemo. Latvijai tuvākās
		ligzdošanas vietas atrodas Skandināvijas ziemeļos, Somijā un Krievijā.</p>
	<p class="Standard"> </p>
	<h3 class="Heading_20_3"><a id="a__PARASTAIS_ĶEĢIS"><span /></a>PARASTAIS ĶEĢIS</h3>
	<p class="Standard">Acanthis flammea</p>
	<p class="Standard">ОБЫКНОВЕННАЯ ЧЕЧЁТКА</p>
	<p class="Standard">COMMON REDPOLL</p>
	<p class="Standard">Latvijā parasts caurceļotājs un ziemotājs, tomēr skaits gadu no gada ievērojami svārstās. Viens
		sens ligzdošanas gadījums 1931. gadā Dubultos. Latvijai tuvākās ligzdošanas vietas atrodas Skandināvijā, Somijā
		un Krievijā.</p>
	<p class="Standard"> </p>
	<h3 class="Heading_20_3"><a id="a__GAIŠAIS_ĶEĢIS"><span /></a>GAIŠAIS ĶEĢIS</h3>
	<p class="Standard">Acanthis hornemanni</p>
	<p class="Standard">ПЕПЕЛЬНАЯ ЧЕЧЕТКА</p>
	<p class="Standard">ARCTIC REDPOLL</p>
	<p class="Standard">Latvijā samērā rets caurceļotājs un ziemotājs. Rudenī klejo uz dienvidiem, bet ievērojami mazākā
		skaitā un ne tik tālu kā parastais ķeģis. Latvijai tuvākās ligzdošanas vietas atrodas Skandināvijas, Somijas un
		Krievijas ziemeļos.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__KAŅEPĪTIS"><span /></a>KAŅEPĪTIS</h3>
	<p class="Standard">Linaria cannabina</p>
	<p class="Standard">КОНОПЛЯНКА</p>
	<p class="Standard">EURASIAN LINNET</p>
	<p class="Standard">Latvijā samērā parasts ligzdotājs. Sastopams lauku ainavā, dažādos apstādījumos apdzīvotās
		vietās, parkos, dārzos, kapsētās, ceļmalu alejās, dzīvžogos. Ligzdo dzīvžogos, atsevišķi augošos kadiķos,
		vilkābelēs un citās līdzīgās vietās. Pārtiek no dažādām sēklām. Mazuļus baro ar kukaiņiem un to kāpuriem. </p>
	<p class="Standard">Gājputns. Pārziemo Rietumeiropā. Regulāri ziemo arī Latvijā un ziemotāju skaits pieaug.</p>
	<p class="Standard"> </p>
	<h3 class="Heading_20_3"><a id="a__ZAĻŽUBĪTE"><span /></a>ZAĻŽUBĪTE</h3>
	<p class="Standard">Carduelis chloris</p>
	<p class="Standard">ЗЕЛЕНУШКА</p>
	<p class="Standard">EUROPEAN GREENFINCH</p>
	<p class="Standard">Latvijā parasta un izplatīta ligzdotāja un ziemotāja. Bieži migrācijas laikā, kad caurceļo putni
		no ziemeļiem, aizlido arī daļa no vietējiem ligzdotājiem. </p>
	<p class="Standard">Sastopama dažādos apstādījumos apdzīvotās vietās, parkos, dārzos, kapsētās. Ligzdo apstādījumos,
		dzīvžogos un citās līdzīgās vietās. Pārtiek no dažādām sēklām. Mazuļus baro galvenokārt ar kukaiņiem. Labprāt
		apmeklē barotavas.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__ĶIVULIS"><span /></a>ĶIVULIS</h3>
	<p class="Standard">Carduelis spinus</p>
	<p class="Standard">ЧИЖ</p>
	<p class="Standard">EURASIAN SISKIN</p>
	<p class="Standard">Latvijā parasts un izplatīts ligzdotājs. Migrācijas laikā novērojams diezgan lielos baros.
		Skaits gadu no gada svārstās. Diezgan bieži sastopams arī ziemā. Vasarā sastopams skujkoku mežos, citos
		gadalaikos – bieži alkšņu un bērzu audzēs. Ligzdu būvē augstu egles vai priedes nokarenos zaros, tālu no
		stumbra. Pārtiek no dažādām sēklām.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__DIŽKNĀBIS"><span /></a>DIŽKNĀBIS</h3>
	<p class="Standard">Coccothraustes coccothraustes</p>
	<p class="Standard">ДУБОНОС</p>
	<p class="Standard">HAWFINCH</p>
	<p class="Standard">Latvijā samērā parasts ligzdotājs. Sastopams platlapju un jauktu koku mežos, parkos, dārzos,
		alejās. Ligzdo lapu kokos. Pārtiek no dažādu lapu koku sēklām un pumpuriem, ogām, bezmugurkaulniekiem. Mazuļus
		baro galvenokārt ar kukaiņiem. </p>
	<p class="Standard">Gājputns. Pārziemo Rietumeiropā un Dienvideiropā. Nelielā skaitā regulāri ziemo. Labprāt apmeklē
		barotavas.</p>
	<p class="Standard"> </p>
	<h3 class="Heading_20_3"><a id="a__MAZAIS_SVILPIS"><span /></a>MAZAIS SVILPIS</h3>
	<p class="Standard">Carpodacus erythrinus</p>
	<p class="Standard">ЧЕЧЕВИЦА</p>
	<p class="Standard">COMMON ROSEFINCH</p>
	<p class="Standard">Latvijā parasts ligzdotājs. Sastopams krūmainās pļavās, parkos, dārzos, apstādījumos, mežmalās.
		Ligzdu ievij starp lakstaugu stublājiem, sīku krūmu vai koku zariem, parasti samērā zemu. Pārtiek no sēklām,
		pumpuriem, ogām, arī kukaiņiem un kāpuriem. Mazuļus baro galvenokārt ar sēklām. </p>
	<p class="Standard">Gājputns. Pārziemo Dienvidāzijā.</p>
	<p class="Standard"> </p>
	<h3 class="Heading_20_3"><a id="a__SVILPIS"><span /></a>SVILPIS</h3>
	<p class="Standard">Pyrrhula pyrrhula</p>
	<p class="Standard">СНЕГИРЬ</p>
	<p class="Standard">EURASIAN BULLFINCH</p>
	<p class="Standard">Latvijā parasts ligzdotājs un ziemotājs. Daļa putnu rudenī aizklejo, bet citi ielido no
		ziemeļiem. Sastopams jauktu koku un skujkoku mežos ar biezu paaugu (jauniem kociņiem). Ziemā arī kultūrainavā,
		parkos, dārzos, pilsētu apstādījumos. Ligzdu būvē biezos skujkoku zaros. Pārtiek no sēklām, pumpuriem, ogām.
		Labprāt apmeklē barotavas.</p>
	<p class="Standard"> </p>
	<h3 class="Heading_20_3"><a id="a__ZIEMEĻU_SVILPIS"><span /></a>ZIEMEĻU SVILPIS</h3>
	<p class="Standard">Pinicola enucleator</p>
	<p class="Standard">ЩУР</p>
	<p class="Standard">PINE GROSBEAK</p>
	<p class="Standard">Latvijā rets ieceļotājs no ziemeļiem un austrumiem. Ieceļo vienīgi vēlā rudenī invāziju laikā.
		Skaits parasti nav liels, tāpēc vairāku gadu garumā mēdz būt periodi, kad ziemeļu svilpis Latvijā vispār netiek
		pamanīts. Ja barības ziemā patiekami (dažādu koku sēklas un ogas), ziemo ligzdošanas areālā. Sliktos ražas gados
		rudenī un ziemā daudzi pārvietojas uz dienvidiem, barības meklējumos sasniedzot arī Baltijas valstis. Latvijai
		tuvākās ligzdošanas vietas atrodas Skandināvijas, Somijas un Krievijas ziemeļos.</p>
	<p class="Standard"> </p>
	<h3 class="Heading_20_3"><a id="a__ĢIRLICIS"><span /></a>ĢIRLICIS</h3>
	<p class="Standard">Serinus serinus</p>
	<p class="Standard">КАНАРЕЕЧНЫЙ ВЬЮРОК</p>
	<p class="Standard">EUROPEAN SERIN</p>
	<p class="Standard">Latvijā izplatīts nevienmērīgi – vietām parasts ligzdotājs, vietām nemaz nav sastopams.
		Ligzdošanas laikā regulāri novērojams piejūras pilsētās un ciemos, kā arī bieži Rīgas nomalēs. Vietām arī
		iekšzemes rajonos. Sastopams apdzīvotās vietās, pilsētās, parkos, dārzos, retāk mežmalās, jaunaudzēs,
		izcirtumos. Ligzdu biežāk būvē skujkokos (priedēs, tūjās), retāk lapu kokos. Pārtiek no sēklām, bet mazuļus baro
		pārsvarā ar kukaiņiem. </p>
	<p class="Standard">Gājputns. Pārziemo Vidusjūras reģionā. Ļoti reti novērojams Latvijā ziemas mēnešos.</p>
	<p class="Standard"> </p>
	<h3 class="Heading_20_3"><a id="a__ŽUBĪTE"><span /></a>ŽUBĪTE</h3>
	<p class="Standard">Fringilla coelebs</p>
	<p class="Standard">ЗЯБЛИК</p>
	<p class="Standard">EURASIAN CHAFFINCH</p>
	<p class="Standard">Latvijā parasta un izplatīta ligzdotāja. Skaita ziņā lielākā ligzdojošo putnu suga Latvijā.
		Masveidā caurceļo kā pavasarī, tā rudenī. Sastopama visu veidu mežos, pilsētas apstādījumos, parkos, dārzos.
		Ligzdu būvē dažādos kokos, bieži zaru žāklēs, uz zariem pie stumbra. Pārtiek no sēklām, bet mazuļus baro
		pārsvarā ar kukaiņiem. </p>
	<p class="Standard">Gājputns. Pārziemo Rietumeiropā. Regulāri ziemo arī Latvijā, vairāk rietumu daļā, kā atsevišķi
		īpatņi apdzīvotās vietās (mēdz apmeklēt arī barotavas) vai jauktos baros kopā ar citiem zvirbuļveidīgajiem
		putniem.</p>
	<p class="Standard"> </p>
	<h3 class="Heading_20_3"><a id="a__DADZĪTIS"><span /></a>DADZĪTIS</h3>
	<p class="Standard">Carduelis carduelis</p>
	<p class="Standard">ЩЕГОЛ</p>
	<p class="Standard">EUROPEAN GOLDFINCH</p>
	<p class="Standard">Latvijā samērā parasts ligzdotājs, caurceļotājs un ziemotājs. Sastopams augļu dārzos, parkos,
		alejās, retāk skrajos lapu koku vai jauktu koku mežos. Rudenī un ziemā pārsvarā nezāļu audzēs uz laukiem,
		mežmalās un ceļmalās. Ligzdu būvē dažādos kokos. Pārtiek no nezāļu (īpaši dadžu un ušņu) sēklām, bet mazuļus
		baro pārsvarā ar kukaiņiem. </p>
	<p class="Standard">Daļējs nometnieks, klejotājs vai gājputns.</p>
	<p class="Standard"> </p>
	<h3 class="Heading_20_3"><a id="a__PRIEŽU_KRUSTKNĀBIS"><span /></a>PRIEŽU KRUSTKNĀBIS</h3>
	<p class="Standard">Loxia pytyopsittacus</p>
	<p class="Standard">КЛЕСТ-СОСНОВИК</p>
	<p class="Standard">PARROT CROSSBILL</p>
	<p class="Standard">Latvijā rets ligzdotājs. Atsevišķos gados, iespējams, neligzdo vispār. Skaits ievērojami
		svārstās saistībā ar skujkoku sēklu ražu. Sastopams priežu un jauktu koku mežos. Biežāk nekā pārējās krustknābju
		sugas novērojams priežu silos. Ligzdu būvē augstā priedē vai eglē. Pārtiek pārsvarā no skujkoku sēklām. </p>
	<p class="Standard"> </p>
	<h3 class="Heading_20_3"><a id="a__EGĻU_KRUSTKNĀBIS"><span /></a>EGĻU KRUSTKNĀBIS</h3>
	<p class="Standard">Loxia curvirostra</p>
	<p class="Standard">КЛЕСТ-ЕЛОВИК</p>
	<p class="Standard">RED CROSSBILL</p>
	<p class="Standard">Ligzdotāju skaits Latvijā ievērojami svārstās saistībā ar skuju koku sēklu ražu. Labos egļu
		čiekuru ražas gados var ligzdot diezgan ievērojamā skaitā, bet neražas gados neligzdo un aizklejo barības
		meklējumos uz citām teritorijām. Sastopams skujkoku un jauktu koku mežos ar egļu īpatsvaru. Ligzdu būvē egles
		galotnē pie stumbra (līdz 20 m augstumā). Pārtiek pārsvarā no skujkoku sēklām.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__BALTSVĪTRU_KRUSTKNĀBIS"><span /></a>BALTSVĪTRU KRUSTKNĀBIS</h3>
	<p class="Standard">Loxia leucoptera</p>
	<p class="Standard">БЕЛОКРЫЛЫЙ КЛЕСТ</p>
	<p class="Standard">WHITE-WINGED CROSSBILL</p>
	<p class="Standard">Latvijā regulārs ieceļotājs no ziemeļiem rudens invāziju laikā, taču skaits nav liels. Sastopams
		skujkoku mežos. Pārtiek pārsvarā no skujkoku sēklām. Latvijai tuvākas ligzdošanas vietas atrodas Zviedrijā,
		Somijā un Krievijā.</p>
	<p class="Standard" />
	<p class="Standard"> </p>
	<p class="Standard"> </p>
</body>

</html>
<body dir="ltr" style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; "><h1 class="P8"><a id="a__LAUKU_CĪRULIS"><span/></a><span class="T1">LAUKU CĪRULIS</span></h1><h5 class="P3"><a id="a__Alauda_arvensis"><span/></a><span class="T4">Alauda arvensis</span></h5><h5 class="P3"><a id="a__ПОЛЕВОЙ_ЖАВОРОНОК"><span/></a><span class="T2">ПОЛЕВОЙ ЖАВОРОНОК</span></h5><p class="Standard"><span class="T2">EURASIAN SKYLARK</span><span class="T5"> </span></p><p class="Standard"><span class="T6">Latvijā parasts un izplatīts ligzdotājs. Sastopams klajās lauku ainavās – ganībās, kultivētos zālājos, pļavās ar atsevišķiem krūmiem un citās līdzīgās vietās. Ligzdo uz zemes, parasti kādā grāvmalē, ežā un tamlīdzīgās vietās. Pārtiek no kukaiņiem, to kāpuriem, citiem bezmugurkaulniekiem, arī augiem un sēklām.</span></p><p class="Standard"><span class="T6">Gājputns. Pārziemo Dienvidrietumeiropā. Atsevišķi īpatņi var pārziemot arī Latvijas rietumu daļā.</span></p><h1 class="P3"><a id="a__SILA_CĪRULIS"><span/></a><span class="T1">SILA CĪRULIS</span></h1><h5 class="P3"><a id="a__Lullula_arborea"><span/></a><span class="T4">Lullula arborea</span></h5><h5 class="P3"><a id="a__ЛЕСНОЙ_ЖАВОРОНОК"><span/></a><span class="T2">ЛЕСНОЙ ЖАВОРОНОК</span></h5><p class="Standard"><span class="T2">WOOD LARK</span><span class="T5"> </span></p><p class="Standard"><span class="T6">Latvijā parasts, bet nevienmērīgi izplatīts ligzdotājs. Sastopams izcirtumos, mežmalās un citos klajumos, sausos priežu mežos, arī jūrmalas kāpās, retāk sausās augsto purvu malās un citās līdzīgās vietās. Ligzdo uz zemes, parasti mežmalā. Pārtiek no kukaiņiem, to kāpuriem, citiem bezmugurkaulniekiem, arī augiem un sēklām.</span></p><p class="Standard"><span class="T6">Gājputns. Pārziemo Dienvidrietumeiropā. Atsevišķi īpatņi siltās ziemās var pārziemot arī Latvijā.</span></p><p class="P1"> </p><h1 class="P3"><a id="a__CEKULAINAIS_CĪRULIS"><span/></a><span class="T1">CEKULAINAIS CĪRULIS</span></h1><h5 class="P3"><a id="a__Galerida_cristata"><span/></a><span class="T4">Galerida cristata</span></h5><h5 class="P3"><a id="a__ХОХЛАТЫЙ_ЖАВОРОНОК"><span/></a><span class="T2">ХОХЛАТЫЙ ЖАВОРОНОК</span></h5><p class="Standard"><span class="T2">CRESTED LARK</span><span class="T5"> </span></p><p class="Standard"><span class="T6">Latvijā rets ligzdotājs, nometnieks un klejotājs migrāciju laikā. Regulāri novērojams Liepājā. Sastopams pļavās pilsētu nomalēs, tukšainēs, smilšainās ceļmalās, dzelzceļmalās, citās līdzīgās ainavās. Ligzdu būvē uz zemes, parasti zāļu cinī. Pārtiek no kukaiņiem, to kāpuriem, citiem bezmugurkaulniekiem, arī augiem un sēklām.</span></p><p class="Standard"> </p><h1 class="P3"><a id="a__AUSAINAIS_CĪRULIS"><span/></a><span class="T1">AUSAINAIS CĪRULIS</span></h1><h5 class="P3"><a id="a__Eremophila_alpestris"><span/></a><span class="T4">Eremophila alpestris</span></h5><h5 class="P3"><a id="a__РОГАТЫЙ_ЖАВОРОНОК"><span/></a><span class="T2">РОГАТЫЙ ЖАВОРОНОК</span></h5><p class="Standard"><span class="T2">HORNED LARK</span></p><p class="Standard"><span class="T6">Latvijā nelielā skaitā regulāri caurceļo. Vairāk novērojumu rudenī un piekrastes zonā. Pēdējos gados daži īpatņi regulāri pārziemo. Latvijai tuvākas ligzdošanas vietas atrodas Skandināvijas kalnos un Krievijas ziemeļos.</span></p><p class="Standard"/><h1 class="P3"><a id="a__VĀLODZE"><span/></a><span class="T1">VĀLODZE</span></h1><h5 class="P3"><a id="a__Oriolus_oriolus"><span/></a><span class="T4">Oriolus oriolus</span></h5><h5 class="P3"><a id="a__ИВОЛГА"><span/></a><span class="T2">ИВОЛГА</span></h5><p class="Standard"><span class="T2">EURASIAN GOLDEN ORIOLE</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Sastopama dažādos mežos, bet visbiežāk lapu koku (īpaši platlapju) mežos upju tuvumā, retāk parkos. Var arī sastapt mazos mežu pudurīšos kultūrainavā. Ligzdu, kas meistarīgi ievīta zaru galu žāklē, būvē augstu lapu kokā. Pārtiek no kukaiņiem, arī no ogām.</span></p><p class="Standard"><span class="T6">Gājputns. Pārziemo Āfrikā.</span></p><p class="P2"> </p><h1 class="P3"><a id="a__PĻAVU_ČIPSTE"><span/></a><span class="T1">PĻAVU ČIPSTE</span></h1><h5 class="P3"><a id="a__Anthus_pratensis"><span/></a><span class="T4">Anthus pratensis</span></h5><h5 class="P3"><a id="a__ЛУГОВОЙ_КОНЕК"><span/></a><span class="T2">ЛУГОВОЙ КОНЕК</span></h5><p class="Standard"><span class="T2">MEADOW PIPIT</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Sastopama pļavās ar atsevišķiem krūmiem, ganībās, kultivētos zālājos, arī klajos augstajos purvos. Ligzdu būvē no sausas zāles uz zemes zāles vai viršu cinī. Pārtiek galvenokārt no kukaiņiem.</span></p><p class="Standard"><span class="T6">Gājputns. Pārziemo Dienvidrietumeiropā un Āfrikā. Atsevišķi īpatņi var pārziemot arī Latvijā.</span></p><h1 class="P3"><a id="a__KOKU_ČIPSTE"><span/></a><span class="T1">KOKU ČIPSTE</span></h1><h5 class="P3"><a id="a__Anthus_trivialis"><span/></a><span class="T4">Anthus trivialis</span></h5><h5 class="P3"><a id="a__ЛЕСНОЙ_КОНЁК"><span/></a><span class="T2">ЛЕСНОЙ КОНЁК</span></h5><p class="Standard"><span class="T2">TREE PIPIT</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Visbiežāk sastopamā čipste ligzdošanas sezonā.</span> <span class="T6">Sastopama dažādos mežos, parasti pie izcirtumiem, laucēm, arī sūnu purvos un krūmainās pļavās. Ligzdu būvē uz zemes, kādā cinī vai tamlīdzīgā vietā. Pārtiek galvenokārt no kukaiņiem.</span></p><p class="Standard"><span class="T6">Gājputns. Pārziemo Āfrikā.</span></p><p class="P2"> </p><p class="P2"> </p><p class="P7"> </p><h1 class="P3"><a id="a__STEPES_ČIPSTE"><span/></a><span class="T1">STEPES ČIPSTE</span></h1><h5 class="P3"><a id="a__Anthus_campestris"><span/></a><span class="T4">Anthus campestris</span></h5><h5 class="P3"><a id="a__ПОЛЕВОЙ_КОНЕК"><span/></a><span class="T2">ПОЛЕВОЙ КОНЕК</span></h5><p class="Standard"><span class="T2">TAWNY PIPIT</span></p><p class="Standard"><span class="T6">Latvijā, piekrastes kāpu zonā, diezgan parasta ligzdotāja. Iekšzemē retāk sastopama, parasti smiltāju teritorijās, plašos, sausos meža izcirtumos un pie karjeriem.</span><span class="T3"> </span><span class="T6">Ligzdu būvē uz zemes. Pārtiek galvenokārt no kukaiņiem.</span></p><p class="Standard"><span class="T6">Gājputns. Pārziemo Āfrikā.</span></p><p class="Standard"> </p><h1 class="P3"><a id="a__KRASTU_ČURKSTE"><span/></a><span class="T1">KRASTU ČURKSTE</span></h1><h5 class="P3"><a id="a__Riparia_riparia"><span/></a><span class="T4">Riparia riparia</span></h5><h5 class="P3"><a id="a__БЕРЕГОВАЯ_ЛАСТОЧКА"><span/></a><span class="T2">БЕРЕГОВАЯ ЛАСТОЧКА</span></h5><p class="Standard"><span class="T2">SAND MARTIN</span><span class="T5"> </span></p><p class="Standard"><span class="T6">Latvijā piemērotās vietās parasta ligzdotāja. Visbiežāk sastopama atklātā ainavā. Ligzdo stāvkrastos, upju krastu atsegumos, dažādos karjeros, gravās. Ligzdo kolonijās, ļoti retos gadījumos – pa vienam pārim. Ligzdo pašizraktās alās krastu nobrukumos, smilšakmens atsegumos, arī smilšu, zemes vai kūdras kaudzēs. Pēcligzdošanas laikā pulcējas baros un nakšņo niedrājos līdz pat vairākiem simtiem putnu vienuviet. Pārtiek no kukaiņiem.</span></p><h1 class="P10"><a id="a__Gājputns__Pārziemo_Āfrikā_"><span/></a><span class="T9">Gājputns. Pārziemo Āfrikā.</span></h1><p class="Standard"> </p><p class="Standard"><a id="_GoBack"/></p><h1 class="P3"><a id="a__MĀJAS_ČURKSTE"><span/></a><span class="T1">MĀJAS ČURKSTE</span></h1><h5 class="P3"><a id="a__Delichon_urbicum"><span/></a><span class="T4">Delichon urbicum</span></h5><h5 class="P3"><a id="a__ГОРОДСКАЯ_ЛАСТОЧКА"><span/></a><span class="T2">ГОРОДСКАЯ ЛАСТОЧКА</span></h5><p class="Standard"><span class="T2">NORTHERN HOUSE MARTIN</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Sastopama lauku ainavā, pie fermām, lauku saimniecībām, kūtīm, apdzīvotās vietās. Pilsētās sastopama lielākoties daudztāvu apbūves rajonos. Ligzdu no dubļiem būvē pie ēku ārējām sienām, parasti starp jumtu un sienu, arī zem dzelzsbetona tiltiem. Bieži ligzdo kolonijās, līdz pat vairākiem simtiem pāru vienuviet. Pārtiek no kukaiņiem.</span></p><h1 class="P10"><a id="a__Gājputns__Pārziemo_Āfrikā_"><span/></a><span class="T9">Gājputns. Pārziemo Āfrikā.</span></h1><p class="Standard"> </p><h1 class="P3"><a id="a__BEZDELĪGA"><span/></a><span class="T1">BEZDELĪGA</span></h1><h5 class="P3"><a id="a__Hirundo_rustica"><span/></a><span class="T4">Hirundo rustica</span></h5><h5 class="P3"><a id="a__ДЕРЕВЕНСКАЯ_ЛАСТОЧКА"><span/></a><span class="T2">ДЕРЕВЕНСКАЯ ЛАСТОЧКА</span></h5><p class="Standard"><span class="T2">BARN SWALLOW</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Sastopama lauku ainavā, cilvēka mītņu un būvju tuvumā, retāk pilsētās. Ligzdu būvē no dubļiem ar sausu zāles stiebru piejaukumu dažādās būvēs – kūtīs, šķūņos un citās ēkās –  parasti iekštelpās, arī zem tiltiem. Pēcligzdošanas laikā pulcējas baros un nakšņo niedrājos, līdz pat vairākiem simtiem putnu vienuviet. Pārtiek no kukaiņiem.</span></p><h1 class="P10"><a id="a__Gājputns__Pārziemo_Āfrikā_"><span/></a><span class="T9">Gājputns. Pārziemo Āfrikā.</span></h1><p class="Standard"> </p><p class="Standard"> </p><h1 class="P3"><a id="a__BRŪNĀ_ČAKSTE"><span/></a><span class="T1">BRŪNĀ ČAKSTE</span></h1><h5 class="P3"><a id="a__Lanius_collurio"><span/></a><span class="T4">Lanius collurio</span></h5><h5 class="P3"><a id="a__ЖУЛАН"><span/></a><span class="T2">ЖУЛАН</span></h5><p class="Standard"><span class="T2">RED-BACKED SHRIKE</span><span class="T5"> </span></p><p class="Standard"><span class="T6">Latvijā parasta un izplatīta ligzdotāja. Sastopama aizaugušos izcirtumos, krūmainās ceļmalās, augļu dārzos, mežmalās, aizaugošās pļavās, mitrās, krūmainās ieplakās lauksaimniecībās zemēs. Ligzdu būvē galvenokārt koku un dzeloņainu krūmu (piemēram, mežrozīšu) vai jaunu skujkoku (egles, priedes, kadiķi, tūjas) zaros. Pārtiek no lieliem kukaiņiem, arī no sīkiem grauzējiem un maziem putniem.</span></p><h1 class="P10"><a id="a__Gājputns__Pārziemo_Āfrikā_"><span/></a><span class="T9">Gājputns. Pārziemo Āfrikā.</span></h1><p class="P2"> </p><p class="P2"> </p><h1 class="P3"><a id="a__LIELĀ_ČAKSTE"><span/></a><span class="T1">LIELĀ ČAKSTE</span></h1><h5 class="P3"><a id="a__Lanius_excubitor"><span/></a><span class="T4">Lanius excubitor</span></h5><h5 class="P3"><a id="a__СЕРЫЙ_СОРОКОПУТ"><span/></a><span class="T2">СЕРЫЙ СОРОКОПУТ</span></h5><p class="Standard"><span class="T2">GREAT GREY SHRIKE</span><span class="T5"> </span></p><p class="Standard"><span class="T6">Latvijā samērā reta ligzdotāja. Ligzdo augstajos purvos. Pēcligzdošanas laikā sastopama arī citās atklātās vietās. Bieži var novērot tupam uz elektrības vadiem. Ligzdu būvē koku, galvenokārt priežu, zaros. Pārtiek no lieliem kukaiņiem, sīkiem grauzējiem un maziem putniem, kurus bieži uzsprauž uz krūmu zariem.</span></p><h1 class="P10"><a id="a__Daļējs_gājputns__Latvijā_pārziemo_lielās_čakstes_no_ziemeļiem_un_Skandināvijas__Latvijas_lielās_čakstes__iespējams__aizlido_uz_Eiropas_dienvidrietumiem_vai_paliek_pārziemot_Latvijā_"><span/></a><span class="T9">Daļējs gājputns. Latvijā pārziemo</span><span class="T7"> </span><span class="T9">lielās čakstes no ziemeļiem un Skandināvijas. Latvijas lielās čakstes, iespējams, aizlido uz Eiropas dienvidrietumiem vai</span><span class="T7"> </span><span class="T9">paliek pārziemot Latvijā</span><span class="T7">.</span></h1><p class="P2"> </p><p class="P2"> </p><h1 class="P3"><a id="a__MELNPIERES_ČAKSTE"><span/></a><span class="T1">MELNPIERES ČAKSTE</span></h1><h5 class="P3"><a id="a__Lanius_minor"><span/></a><span class="T4">Lanius minor</span></h5><h5 class="P3"><a id="a__ЧЕРНОЛОБЫЙ_СОРОКОПУТ"><span/></a><span class="T2">ЧЕРНОЛОБЫЙ СОРОКОПУТ</span></h5><p class="Standard"><span class="T2">LESSER GREY SHRIKE</span><span class="T5"> </span></p><p class="Standard"><span class="T6">Agrāk, pagājušajā gadsimtā, Latvijā bijusi sastopama biežāk, bet tagad ļoti reta ieceļotāja. Kopš Otrā pasaules kara zināmi tikai seši novērojumi. Latvijai tuvākās ligzdošanas vietas atrodas Dienvideiropā un Austrumeiropā. Pārziemo Āfrikā.</span></p><p class="P2"> </p><h1 class="P3"><a id="a__BALTĀ_CIELAVA"><span/></a><span class="T1">BALTĀ CIELAVA</span></h1><h5 class="P3"><a id="a__Motacilla_alba"><span/></a><span class="T4">Motacilla alba</span></h5><h5 class="P3"><a id="a__БЕЛАЯ_ТРЯСОГУЗКА"><span/></a><span class="T2">БЕЛАЯ ТРЯСОГУЗКА</span></h5><p class="Standard"><span class="T2">WHITE WAGTAIL</span><span class="T5"> </span></p><p class="Standard"><span class="T8">Latvijas nacionālais putns.</span><span class="T6"> Latvijā parasta un izplatīta ligzdotāja. Sastopama apdzīvotās vietās un lauku ainavā, upju un ūdenstilpju krastos, jūras piekrastē, purvos, lielos mežu izcirtumos, arī pilsētās. Ligzdu būvē malkas grēdās, zem tiltiem, upju krastos atsegtu koku saknēs, zaru kaudzēs, būrīšos un citās līdzīgās vietās. Pārtiek no kukaiņiem.</span></p><h1 class="P10"><a id="a__Gājputns__Pārziemo_Rietumeiropā__Vidusjūras_valstīs_un_Ziemeļāfrikā__Pēdējos_gados_atsevišķi_īpatņi_pārziemo_arī_Latvijā_"><span/></a><span class="T9">Gājputns. Pārziemo Rietumeiropā, Vidusjūras valstīs un Ziemeļāfrikā. Pēdējos gados atsevišķi īpatņi pārziemo arī Latvijā.</span></h1><p class="P2"> </p><p class="P2"> </p><h1 class="P3"><a id="a__DZELTENĀ_CIELAVA"><span/></a><span class="T1">DZELTENĀ CIELAVA</span></h1><h5 class="P3"><a id="a__Motacilla_flava"><span/></a><span class="T4">Motacilla flava</span></h5><h5 class="P3"><a id="a__ЖЕЛТАЯ_ТРЯСОГУЗКА"><span/></a><span class="T2">ЖЕЛТАЯ ТРЯСОГУЗКА</span></h5><p class="Standard"><span class="T2">YELLOW WAGTAIL</span></p><p class="Standard"><span class="T6">Latvijā parasta, bet nevienmērīgi izplatīta ligzdotāja. Sastopama mitrās, ciņainās un krūmainās pļavās un ganībās, galvenokārt dažādu mitrāju tuvumā vai jūras piekrastē, arī klajos augstajos purvos. Ligzdo uz zemes. Pārtiek no kukaiņiem.</span></p><p class="Standard"><span class="T6">Gājputns. Pārziemo Āfrikā.</span></p><p class="P2"> </p><h1 class="P3"><a id="a__CITRONCIELAVA"><span/></a><span class="T1">CITRONCIELAVA</span></h1><h5 class="P3"><a id="a__Motacilla_citreola"><span/></a><span class="T4">Motacilla citreola</span></h5><h5 class="P3"><a id="a__ЖЕЛТОГОЛОВАЯ_ТРЯСОГУЗКА"><span/></a><span class="T2">ЖЕЛТОГОЛОВАЯ ТРЯСОГУЗКА</span></h5><p class="Standard"><span class="T2">CITRINE WAGTAIL</span></p><p class="Standard"><span class="T6">Pirmo reizi Latvijā novērota 1982. gadā. Latvijā pirmā ligzda atrasta 1992. gadā. Skaita palielinājums saistīts ar sugas areāla izplešanos rietumu virzienā. Pašreiz Latvijā varētu ligzdot vairāki simti pāru. Sastopama palieņu pļavās, arī purvos, aizaugušos zivju dīķos. Ligzdu būvē uz zemes. Pārtiek no kukaiņiem.</span></p><p class="Standard"><span class="T6">Gājputns. Pārziemo Dienvidāzijā, Persijas līča reģionā un Izraēlā.</span></p><p class="P2"> </p><h1 class="P3"><a id="a__PELĒKĀ_CIELAVA"><span/></a><span class="T1">PELĒKĀ CIELAVA</span></h1><h5 class="P3"><a id="a__Motacilla_cinerea"><span/></a><span class="T4">Motacilla cinerea</span></h5><h5 class="P3"><a id="a__ГОРНАЯ_ТРЯСОГУЗКА"><span/></a><span class="T2">ГОРНАЯ ТРЯСОГУЗКА</span></h5><p class="Standard"><span class="T2">GREY WAGTAIL</span></p><p class="Standard"><span class="T6">Līdz 20. gs. 90. gadiem pelēko cielavu Latvijā uzskatīja par ļoti retu ieceļotāju. Pirmais pierādītais ligzdošanas gadījums bija 1991. gadā Siguldā pie Gūtmaņa alas. Šobrīd pelēkā cielava ir reta ligzdotāja pie nelielām, straujām upītēm Vidzemē, galvenokārt vietās ar smilšakmens atsegumiem. Kā ligzdotāja atzīmēta arī Kurzemē. Ligzdu parasti būvē smilšakmens iežu nišās, zem tiltiem un citās līdzīgās vietās. Pārtiek no kukaiņiem.</span></p><p class="Standard"><span class="T6">Gājputns. Pārziemo Rietumeiropā, Vidusjūras valstīs un Āfrikā. Atsevišķi īpatņi var pārziemot arī Latvijā.</span></p><p class="P2"> </p><p class="Standard"> </p></body></html>
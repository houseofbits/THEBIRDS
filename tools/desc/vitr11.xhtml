<body dir="ltr" style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; "><h1 class="P18"><a id="a__MĀJAS_STRAZDS"><span/></a><span class="T1">MĀJAS STRAZDS</span></h1><h5 class="P8"><a id="a__Sturnus_vulgaris"><span/></a><span class="T7">Sturnus vulgaris</span></h5><h5 class="P8"><a id="a__СКВОРЕЦ"><span/></a><span class="T3">СКВОРЕЦ</span></h5><p class="Standard"><span class="T3">COMMON STARLING</span><span class="T8"> </span></p><h1 class="P21"><a id="a__Latvijā_parasts_un_izplatīts_ligzdotājs__Kopš_20__gs__70__gadiem_skaits_samazinājies__Sabiedrisks__Daudzi_pāri_var_ligzdot_kopā__Ligzdu_būvē_koku_dobumā__būros__arī_ēku_sienu_spraugās__Lielā_skaitā_caurceļo__Uz_nakšņošanu_mēdz_pulcēties_lielos_baros__Sevišķi_lieli_bari_tiek_novēroti_pēcligzdošanas_periodā__vasaras_otrajā_pusē___rudenī__kad_uz_nakšņošanu_ezeru_niedrājos_pulcējas_līdz_pat_desmitiem_tūkstošu_lieli_mājās_strazdu_bari_"><span/></a><span class="T15">Latvijā parasts un izplatīts ligzdotājs. Kopš 20. gs. 70. gadiem skaits samazinājies. Sabiedrisks. Daudzi pāri var ligzdot kopā. Ligzdu būvē koku dobumā, būros, arī ēku sienu spraugās. Lielā skaitā caurceļo. Uz nakšņošanu mēdz pulcēties lielos baros. Sevišķi lieli bari tiek novēroti pēcligzdošanas periodā, vasaras otrajā pusē – rudenī, kad uz nakšņošanu ezeru niedrājos pulcējas līdz pat desmitiem tūkstošu lieli mājās strazdu bari. </span></h1><h1 class="P21"><a id="a__Gājputns__Pārziemo_Rietumeiropā__Neliels_skaits_regulāri_ziemo_Latvijā__vairāk_valsts_rietumu_daļā__Ziemotāju_skaits_pēdējos_gados_pieaug_"><span/></a><span class="T15">Gājputns. Pārziemo Rietumeiropā. Neliels skaits regulāri ziemo Latvijā, vairāk valsts rietumu daļā. Ziemotāju skaits pēdējos gados pieaug.</span></h1><p class="Standard"> </p><h1 class="P8"><a id="a__SĀRTAIS_STRAZDS"><span/></a><span class="T2">SĀRTAIS STRAZDS</span></h1><h5 class="P8"><a id="a__Sturnus_roseus"><span/></a><span class="T7">Sturnus roseus</span></h5><h5 class="P8"><a id="a__РОЗОВЫЙ_СКВОРЕЦ"><span/></a><span class="T8">РОЗОВЫЙ СКВОРЕЦ</span></h5><p class="Standard"><span class="T8">ROSY STARLING </span></p><p class="Standard"><span class="T16">Latvijā rets ieceļotājs. Novērots 10 reizes. Latvijai tuvākas ligzdošanas vietas atrodas Dienvidaustrumeiropā. </span></p><p class="Standard"><span class="T16">Gājputns. Pārziemo Rietumeiropā un Dienvideiropā. Regulāri, bet nelielā skaitā, ziemo arī Latvijā.</span></p><p class="P1"> </p><h1 class="P21"><a id="a__MĀJAS_ZVIRBULIS"><span/></a><span class="T17">MĀJAS ZVIRBULIS</span></h1><h5 class="P20"><a id="a__Passer_domesticus"><span/></a><span class="T9">Passer domesticus</span></h5><h5 class="P19"><a id="a__ДОМОВЫЙ_ВОРОБЕЙ"><span/></a><span class="T10">ДОМОВЫЙ ВОРОБЕЙ</span></h5><p class="Standard"><span class="T8">HOUSE SPARROW</span></p><p class="Standard"><span class="T16">Latvijā parasts ligzdotājs un nometnieks. Sastopams pilsētās, apdzīvotās vietās, fermās, lauku saimniecībās, retāk viensētās. Rīgā arī lielu, piemērotu ēku iekštelpās (piemēram, Centrāltirgus paviljonos). Sabiedrisks. Parasti ligzdo nelielās kolonijās. Ligzdu būvē koku dobumos, būrīšos, ēku sienu iedobumos, pažobelēs, baltā stārķa ligzdas pamatos, retāk koku zaros. Barojas galvenokārt ar augu barību. Mazuļus sākumā baro ar kukaiņiem. </span></p><p class="Standard"> </p><h1 class="P8"><a id="a__LAUKU_ZVIRBULIS"><span/></a><span class="T2">LAUKU ZVIRBULIS</span></h1><h5 class="P8"><a id="a__Passer_montanus"><span/></a><span class="T7">Passer montanus</span></h5><p class="P14"><span class="T3">ПОЛЕВОЙ ВОРОБЕЙ</span></p><p class="Standard"><span class="T3">EURASIAN TREE SPARROW</span></p><p class="Standard"><span class="T16">Latvijā parasts ligzdotājs un nometnieks. Sastopams apdzīvotās vietās, viensētās, retāk arī lielu pilsētu nomalēs. Parasti ligzdo kolonijās. Ligzdu būvē koku dobumos, būrīšos, ēku sienu iedobumos, pažobelēs, baltā stārķa ligzdas pamatos, retāk koku zaros. Barojas galvenokārt ar augu barību un kukaiņiem. Mazuļus baro ar kukaiņiem. Daļa putnu nedaudz migrē.</span></p><p class="P16"> </p><p class="Standard"> </p><h1 class="P10"><a id="a__PEĻKĀJĪTE"><span/></a><span class="T2">PEĻKĀJĪTE</span></h1><h5 class="P10"><a id="a__Prunella_modularis"><span/></a><span class="T7">Prunella modularis</span></h5><p class="P14"><span class="T3">ЛЕСНАЯ ЗАВИРУШКА</span></p><p class="Standard"><span class="T3">DUNNOCK</span></p><p class="P3"><span class="T16">Latvijā parasta un izplatīta ligzdotāja. Sastopama dažāda veida klajumos dažādu tipu mežos, kur aug egles. Ligzdu būvē nelielās eglēs, kadiķos. Barojas ar dažādām sēklām, bet mazuļus baro ar kukaiņiem. Migrācijas laikā lielā skaitā caurceļo. Pēc Latvijas Dabas muzeja ornitologa D. Boiko pētījuma datiem, Birzgales pagastā rudens migrācijā sastopama no augusta beigām līdz oktobra sākumam, ar maksimumu septembra otrajā pusē. </span></p><p class="P3"><span class="T16">Gājputns. Ziemo Dienvidrietumeiropā. Pēdējos gados Latvijā zināmi vairāki ziemošanas gadījumi.</span></p><p class="P2"> </p><h1 class="P8"><a id="a__SOMZĪLĪTE"><span/></a><span class="T2">SOMZĪLĪTE</span></h1><p class="P14"><span class="T7">Remiz pendulinus</span></p><p class="P14"><span class="T12">РЕМЕЗ</span></p><p class="Standard"><span class="T12">EURASIAN PENDULINE-TIT</span></p><p class="Standard"><span class="T16">Latvijā piemērotās vietās diezgan parasta ligzdotāja. Sastopama ezeru, dīķu, upju krastos, kas aizauguši ar bērziem, vītoliem, kārkliem un niedrēm. Ligzdu būvē no kārklu, papeļu, vilkvālīšu un citu augu ziedpūkām. Ligzda piestiprināta bērza, kārkla vai vītola zara galā, parasti virs ūdens. Skaits pēdējās desmitgadēs ir pieaudzis, un tagad tā bieži sastopama arī Latvijas austrumu daļā. </span></p><p class="Standard"><span class="T16">Gājputns. Pārziemo Centrāleiropā, Dienvideiropā. Latvijā reti ziemo vietās ar plašiem niedrājiem.</span></p><p class="Standard"><span class="T16">  </span></p><h1 class="P8"><a id="a__ŪDENSTRAZDS"><span/></a><span class="T1">ŪDENSTRAZDS</span></h1><h5 class="P8"><a id="a__Cinclus_cinclus"><span/></a><span class="T7">Cinclus cinclus</span></h5><h5 class="P8"><a id="a__ОЛЯПКА"><span/></a><span class="T8">ОЛЯПКА</span></h5><p class="P15"><span class="Emphasis"><span class="T13">WHITE-THROATED DIPPER</span></span></p><p class="P17"><span class="Emphasis"/></p><p class="Standard"><span class="T16">Latvijā samērā parasts ziemotājs pie straujām, neaizsalstošām upītēm, slūžām un ūdenskritumiem. Ligzdo ļoti reti – zināmas tikai dažas ligzdvietas Kurzemē un Vidzemē. Galvenā barība ir ūdens bezmugurkaulnieki, lielākoties maksteņu, strauteņu, viendienīšu kāpuri, arī vēžveidīgie, retāk – nelielas zivtiņas vai moluski.</span></p><p class="Standard"><span class="T16">Gājputns. Latvijā ziemo putni no Skandināvijas.</span></p><h1 class="P21"><a id="a__PACEPLĪTIS"><span/></a><span class="T17">PACEPLĪTIS</span></h1><h5 class="P20"><a id="a__Troglodytes_troglodytes"><span/></a><span class="T9">Troglodytes troglodytes</span></h5><h5 class="P19"><a id="a__КРАПИВНИК"><span/></a><span class="T10">КРАПИВНИК</span></h5><p class="Standard"><span class="T8">EURASIAN WREN</span></p><h1 class="P21"><a id="a__Latvijā_parasts_un_izplatīts_ligzdotājs__Sastopams_dažādu_tipu_mežos_ar_bagātīgu_pamežu__kritušiem_kokiem__izgaztām_saknēm_un_zaru_kaudzēm__Ligzdu_būvē_eglēs__kadiķos__zaru_un_stumbru_žāklēs__zaru_kaudzēs__izgāztu_koku_saknēs_"><span/></a><span class="T15">Latvijā parasts un izplatīts ligzdotājs. Sastopams dažādu tipu mežos ar bagātīgu pamežu, kritušiem kokiem, izgaztām saknēm un zaru kaudzēm. Ligzdu būvē eglēs, kadiķos, zaru un stumbru žāklēs, zaru kaudzēs, izgāztu koku saknēs. </span></h1><h1 class="P21"><a id="a__Gājputns__Ziemo_Centrāleiropā_un_Rietumeiropā__Latvijā_pārziemo_nelielā_skaitā__parasti_pie_neaizsalstošām_upītēm_un_strautiem_"><span/></a><span class="T15">Gājputns. Ziemo Centrāleiropā un Rietumeiropā. Latvijā pārziemo nelielā skaitā, parasti pie neaizsalstošām upītēm un strautiem.</span></h1><p class="Standard"> </p><p class="P4"> </p><h1 class="P21"><a id="a__GARASTĪTE"><span/></a><span class="T17">GARASTĪTE</span></h1><h5 class="P20"><a id="a__Aegithalos_caudatus"><span/></a><span class="T9">Aegithalos caudatus</span></h5><h5 class="P19"><a id="a__ОПОЛОВНИК"><span/></a><span class="T10">ОПОЛОВНИК</span></h5><p class="Standard"><span class="T8">LONG-TAILED TIT</span></p><h1 class="P8"><a id="a__Latvijā_parasta_ligzdotāja_un_nometniece__Sastopama_lapu_koku_un_jauktu_koku_mežos__Bieži_alkšņu_un_bērzu_audzēs__Pēcligzdošanas_laikā_arī_citur__Būvē_lodveidīgu_ligzdu_no_ķērpjiem__astriem_un_vilnas_stumbra_staklē__Nomaskē_to_ar_tāsīm_un_ķērpjiem__Ligzda_ir_grūti_pamanāma_un_saplūst_ar_koka_mizu__Barojas_ar_kukaiņiem_un_zirnekļiem__Nometniece__Rudenī_un_ziemā_skaits_ievērojami_svārstās_periodisku_invāziju_dēļ_"><span/></a><span class="T16">Latvijā parasta ligzdotāja un nometniece. Sastopama lapu koku un jauktu koku mežos. Bieži alkšņu un bērzu audzēs. Pēcligzdošanas laikā arī citur. Būvē lodveidīgu ligzdu no ķērpjiem, astriem un vilnas stumbra staklē. Nomaskē to ar tāsīm un ķērpjiem. Ligzda ir grūti pamanāma un saplūst ar koka mizu. Barojas ar kukaiņiem un zirnekļiem. Nometniece. Rudenī un ziemā skaits ievērojami svārstās periodisku invāziju dēļ.</span></h1><h1 class="P21"><a id="a__MIZLOŽŅA"><span/></a><span class="T17">MIZLOŽŅA</span></h1><h5 class="P20"><a id="a__Certhia_familiaris"><span/></a><span class="T9">Certhia familiaris</span></h5><h5 class="P19"><a id="a__ПИЩУХА"><span/></a><span class="T10">ПИЩУХА</span></h5><p class="Standard"><span class="T8">EURASIAN TREECREEPER</span></p><h1 class="P8"><a id="a__Latvijā_parasta_ligzdotāja_un_nometniece__Rudenī_notiek_periodiskas_invāzijas__Sastopama_visu_veidu_mežos__arī_parkos__dārzos__kapsētās__viensētu_stādījumos__Ligzdo_spraugās_aiz_atlūzušas_mizas__pusdobumos_un_līdzīgās_vietās__Reti_arī_būros__Pārtiek_pārsvarā_no_kukaiņiem_un_zirnekļiem__kas_dzīvo_uz_koku_mizas__Parasti_barojas__spirālveidā__no_apakšas_uz_augšu__lodājot_gar_koka_stumbru_"><span/></a><span class="T16">Latvijā parasta ligzdotāja un nometniece. Rudenī notiek periodiskas invāzijas. Sastopama visu veidu mežos, arī parkos, dārzos, kapsētās, viensētu stādījumos. Ligzdo spraugās aiz atlūzušas mizas, pusdobumos un līdzīgās vietās. Reti arī būros. Pārtiek pārsvarā no kukaiņiem un zirnekļiem, kas dzīvo uz koku mizas. Parasti barojas, spirālveidā (no apakšas uz augšu) lodājot gar koka stumbru. </span></h1><h1 class="P21"><a id="a__DZILNĪTIS"><span/></a><span class="T17">DZILNĪTIS</span></h1><h5 class="P20"><a id="a__Sitta_europaea"><span/></a><span class="T9">Sitta europaea</span></h5><h5 class="P19"><a id="a__ПОПОЛЗЕНЬ"><span/></a><span class="T10">ПОПОЛЗЕНЬ</span></h5><p class="Standard"><span class="T8">EURASIAN NUTHATCH</span></p><p class="Standard"><span class="T16">Latvijā parasts ligzdotājs un nometnieks. Rudenī notiek periodiskas invāzijas. Sastopams lapu koku un jauktu koku mežos, parkos, dārzos, kur ir lieli koki. Ligzdo koku dobumos, reti arī būrīšos. Ja dobuma vai būrīša skreja ir par lielu, tad to aizķepē ar māliem līdz vajadzīgam izmēram. Pārtiek no kukaiņiem un zirnekļiem, kurus savāc no koku mizas un mizas spraugām. Labprāt ēd riekstus un sēklas, apmeklē barotavas.</span></p><h1 class="P21"><a id="a__ZĪDASTE"><span/></a><span class="T17">ZĪDASTE</span></h1><h5 class="P20"><a id="a__Bombycilla_garrulus"><span/></a><span class="T9">Bombycilla garrulus</span></h5><h5 class="P19"><a id="a__СВИРИСТЕЛЬ"><span/></a><span class="T10">СВИРИСТЕЛЬ</span></h5><p class="Standard"><span class="T8">BOHEMIAN WAXWING</span></p><p class="Standard"><span class="T16">Latvijā samērā parasta migrācijas laikā rudenī. Skaits gadu no gada atšķiras. Ziemā un pavasara migrācijas laikā mazākā skaitā nekā rudenī. Ziemotāji parasti uzturas apdzīvotās vietās, kur dārzos un apstādījumos ir ogas vai āboli. </span></p><p class="Standard"><span class="T16">Latvijai tuvākas ligzdošanas vietas atrodas Somijas, Zviedrijas un Krievijas taigā. </span></p><p class="Standard"> </p><h1 class="P21"><a id="a__LIELĀ_ZĪLĪTE"><span/></a><span class="T17">LIELĀ ZĪLĪTE</span></h1><h5 class="P20"><a id="a__Parus_major"><span/></a><span class="T9">Parus major</span></h5><h5 class="P19"><a id="a__БОЛЬШАЯ_СИНИЦА"><span/></a><span class="T10">БОЛЬШАЯ СИНИЦА</span></h5><p class="Standard"><span class="T8">GREAT TIT</span></p><p class="Standard"><span class="T16">Latvijā parasta un izplatīta ligzdotāja un ziemotāja. Sastopama dažādos mežos, parkos, dārzos, kapsētās, viensētās, pilsētu un apdzīvotu vietu apstādījumos. Ligzdo dobumos, spraugās, labprāt arī būrīšos (visbiežāk būrīšos ligzdojošā zīlīšu suga). Dažreiz ligzdas var atrast arī laternās, cauruļveida stabos, pastkastītēs. Labprāt apmeklē barotavas.</span></p><p class="Standard"><span class="T16">Nometniece. Taču bieži sastopama migrācijas laikā rudenī, kad daļa putnu klejo uz dienvidiem, bet citi ieceļo pārziemošanai no ziemeļiem.</span></p><p class="P5"> </p><h1 class="P21"><a id="a__ZILZĪLĪTE"><span/></a><span class="T17">ZILZĪLĪTE</span></h1><h5 class="P20"><a id="a__Cyanistes_caeruleus"><span/></a><span class="T9">Cyanistes caeruleus</span></h5><h5 class="P19"><a id="a__ЛАЗОРЕВКА"><span/></a><span class="T10">ЛАЗОРЕВКА</span></h5><p class="Standard"><span class="T8">BLUE TIT</span></p><p class="Standard"><span class="T16">Latvijā parasta un izplatīta ligzdotāja un nometniece. Daļa putnu rudenī klejo uz dienvidiem. Sastopama lapu koku un jauktu koku mežos, parkos, dārzos, kapsētās. Rudenī un ziemā bieži arī niedrājos, kur barojas ar niedru laputu kāpuriem un kūniņām. Ligzdo koku dobumos, arī putnu būrīšos. Labprāt apmeklē barotavas.</span></p><p class="P6"> </p><h1 class="P21"><a id="a__GAIŠZILĀ_ZĪLĪTE"><span/></a><span class="T17">GAIŠZILĀ ZĪLĪTE</span></h1><h5 class="P20"><a id="a__Cyanistes_cyanus"><span/></a><span class="T9">Cyanistes cyanus</span></h5><h5 class="P19"><a id="a__БЕЛАЯ_ЛАЗОРЕВКА"><span/></a><span class="T10">БЕЛАЯ ЛАЗОРЕВКА</span></h5><p class="Standard"><span class="T8">AZURE TIT</span></p><p class="Standard"><span class="T16">Latvijā novērota četras reizes. Pēdējo reizi – 1916. gadā. Ekspozīcijā redzamais eksemplārs iegūts Rīgā 1902. gadā. Četras reizes Papes ornitoloģiskā centra stacionārā tika noķerti zilzīlītes un gaišzilās zīlītes hibrīdi. </span></p><p class="P6"> </p><h1 class="P21"><a id="a__CEKULZĪLĪTE"><span/></a><span class="T17">CEKULZĪLĪTE</span></h1><h5 class="P20"><a id="a__Lophophanes_cristatus"><span/></a><span class="T9">Lophophanes cristatus</span></h5><h5 class="P19"><a id="a__ХОХЛАТАЯ_СИНИЦА"><span/></a><span class="T10">ХОХЛАТАЯ СИНИЦА</span></h5><p class="Standard"><span class="T8">CRESTED TIT</span></p><p class="Standard"><span class="T16">Latvijā parasta ligzdotāja un nometniece. Sastopama mežos visā teritorijā, vairāk skujkoku un jauktos mežos. Ligzdo dažādos, arī pašizkaltos koku dobumos un būrīšos. Pārtiek no zirnekļiem, kukaiņiem un dažādam (pārsvarā priežu un egļu) sēklām.</span></p><p class="Standard"> </p><h1 class="P21"><a id="a__MEŽA_ZĪLĪTE"><span/></a><span class="T17">MEŽA ZĪLĪTE</span></h1><h5 class="P20"><a id="a__Periparus_ater"><span/></a><span class="T9">Periparus ater</span></h5><h5 class="P19"><a id="a__МОСКОВКА"><span/></a><span class="T10">МОСКОВКА</span></h5><p class="Standard"><span class="T8">COAL TIT</span></p><p class="Standard"><span class="T16">Latvijā parasta ligzdotāja un nometniece. Daļa putnu rudenī klejo uz dienvidiem. Sastopama jauktos un skujkoku mežos, tomēr mazākā skaitā nekā citas parastās zīlītes. Ligzdo gan dabīgos, gan dzeņu kaltos koku dobumos, arī putnu būrīšos. Pārtiek no kukaiņiem, to kāpuriem, skujkoku sēklām.</span></p><p class="P6"> </p><h1 class="P21"><a id="a__PURVA_ZĪLĪTE"><span/></a><span class="T17">PURVA ZĪLĪTE</span></h1><h5 class="P20"><a id="a__Poecile_palustris"><span/></a><span class="T9">Poecile palustris</span></h5><h5 class="P19"><a id="a__ГАИЧКА"><span/></a><span class="T10">ГАИЧКА</span></h5><p class="Standard"><span class="T8">MARSH TIT</span></p><p class="Standard"><span class="T16">Latvijā parasta ligzdotāja un nometniece. Sastopama jauktu koku un lapu koku mežos, parkos, dārzos, upju un ezeru krastos, kur ir nokaltušo koku stumbeņi. Ligzdo galvenokārt dabīgos koku dobumos, ļoti reti arī putnu būrīšos. Pārtiek no kukaiņiem, dažādu augu sēklām. Labprāt apmeklē barotavas.</span></p><p class="P6"> </p><h1 class="P21"><a id="a__PELĒKĀ_ZĪLĪTE"><span/></a><span class="T17">PELĒKĀ ZĪLĪTE</span></h1><h5 class="P20"><a id="a__Poecile_montanus"><span/></a><span class="T9">Poecile montanus</span></h5><h5 class="P19"><a id="a__Пухляк"><span/></a><span class="T6">Пухляк</span></h5><p class="Standard"><span class="T14">WILLOW TIT</span></p><p class="Standard"><span class="T16">Latvijā parasta ligzdotāja un nometniece. Daļa (pārsvarā jaunie putni) veic rudens migrācijas uz dienvidiem. Latvijā ieceļo un caurceļo pelēkās zīlītes arī no ziemeļiem un ziemeļaustrumiem. Sastopama jauktu koku un skujkoku mežos. Ligzdo galvenokārt koku dobumos, kurus pati izkaļ satrupējušos koku stumbeņos. Ļoti reti ligzdo arī putnu būrīšos. Pārtiek no kukaiņiem, to kāpuriem, augu sēklām. Labprāt apmeklē barotavas.</span></p><p class="P6"> </p><h1 class="P21"><a id="a__NIEDRU_STĒRSTE"><span/></a><span class="T17">NIEDRU STĒRSTE</span></h1><h5 class="P20"><a id="a__Emberiza_schoeniclus"><span/></a><span class="T9">Emberiza schoeniclus</span></h5><h5 class="P19"><a id="a__КАМЫШОВАЯ_ОВСЯНКА"><span/></a><span class="T10">КАМЫШОВАЯ ОВСЯНКА</span></h5><p class="Standard"><span class="T8">REED BUNTING</span></p><p class="Standard"><span class="T16">Latvijā parasta ligzdotāja. Sastopama ūdens tuvumā – krūmainos niedrājos upju, ezeru un dīķu krastos, arī zemajos un dažkārt augstajos purvos. Ligzda atrodas slīkšņās un uz zemes zālē, nereti arī krūmos nelielā augstumā. Pārtiek no bezmugurkaulniekiem un sēklām. </span></p><p class="Standard"><span class="T16">Gājputns. Pārziemo Dienvideiropā un Rietumeiropā. Atsevišķi īpatņi regulāri pārziemo arī Latvijā.</span></p><p class="P6"> </p><p class="P6"> </p><h1 class="P21"><a id="a__DZELTENĀ_STĒRSTE"><span/></a><span class="T17">DZELTENĀ STĒRSTE</span></h1><h5 class="P20"><a id="a__Emberiza_citrinella"><span/></a><span class="T9">Emberiza citrinella</span></h5><h5 class="P19"><a id="a__ОБЫКНОВЕННАЯ_ОВСЯНКА"><span/></a><span class="T10">ОБЫКНОВЕННАЯ ОВСЯНКА</span></h5><p class="Standard"><span class="T8">YELLOWHAMMER</span></p><p class="Standard"><span class="T16">Latvijā parasta ligzdotāja. Sastopama lauku ainavā, jūrmalas kāpās, klajumos. Ziemā koncentrējas pie fermām, lauku saimniecībām, dzirnavām un gar ceļmalām piemērotu </span><span class="T16">barošanās vietu tuvumā. Ligzda atrodas uz zemes, nereti zemu kādā krūmā vai jaunā eglē. Pārtiek no graudzāļu sēklām, ligzdošanas laikā barojas ar kukaiņiem. </span></p><p class="Standard"><span class="T16">Nometniece. Taču rudenī daļa aizceļo uz dienvidiem, bet Latvijā ieklejo stērstes no ziemeļu un austrumu apgabaliem. </span></p><p class="P6"> </p><h1 class="P21"><a id="a__LIELĀ_STĒRSTE"><span/></a><span class="T17">LIELĀ STĒRSTE</span></h1><h5 class="P20"><a id="a__Emberiza_calandra"><span/></a><span class="T9">Emberiza calandra</span></h5><h5 class="P19"><a id="a__ПРОСЯНКА"><span/></a><span class="T10">ПРОСЯНКА</span></h5><p class="Standard"><span class="T8">CORN BUNTING</span></p><p class="Standard"><span class="T16">Latvijā reti sastopama stērste. Iespējams, ka daži pāri ligzdo. Kopš 1940. gada drošu ligzdošanas pierādījumu nav. Sastopama klajos lauku apvidos. Ligzda atrodas uz zemes vai kādā krūmā. Pārtiek no sēklām, ligzdošanas laikā mazuļus baro ar kukaiņiem. </span></p><p class="Standard"><span class="T16">Gājputns. Pārziemo citviet Eiropā.</span></p><p class="P6"> </p><h1 class="P21"><a id="a__DĀRZA_STĒRSTE"><span/></a><span class="T17">DĀRZA STĒRSTE</span></h1><h5 class="P20"><a id="a__Emberiza_hortulana"><span/></a><span class="T9">Emberiza hortulana</span></h5><h5 class="P19"><a id="a__САДОВАЯ_ОВСЯНКА"><span/></a><span class="T10">САДОВАЯ ОВСЯНКА</span></h5><p class="Standard"><span class="T8">ORTOLAN BUNTING</span></p><p class="Standard"><span class="T16">Latvijā vietām diezgan parasta ligzdotāja, bet izplatība nevienmērīga. Vairāk Latvijas rietumu daļā. Sastopama lauku ainavā, kur krūmi un koku puduri mijas ar tīrumiem un pļavām, alejās, augļu dārzos, apdzīvotās vietās. Ligzda atrodas uz zemes zālē, biezā augājā, bieži labības laukos. Pārtiek no kukaiņiem un citiem bezmugurkaulniekiem, arī no sēklām. </span></p><p class="Standard"><span class="T16">Gājputns. Pārziemo Āfrikā.</span></p><p class="P6"> </p><h1 class="P21"><a id="a__BIRZTALU_STĒRSTE"><span/></a><span class="T17">BIRZTALU STĒRSTE</span></h1><h5 class="P20"><a id="a__Emberiza_aureola"><span/></a><span class="T9">Emberiza aureola</span></h5><h5 class="P19"><a id="a__ДУБРОВНИК"><span/></a><span class="T10">ДУБРОВНИК</span></h5><p class="Standard"><span class="T8">YELLOW-BREASTED BUNTING</span></p><p class="Standard"><span class="T16">Latvijā konstatēta vienu reizi. Latvijai tuvākās ligzdošanas vietas atrodas Krievijas rietumu daļā. Ligzdošanas areālā skaits samazinās. </span></p><p class="P6"> </p><h1 class="P21"><a id="a__MEŽA_STĒRSTE"><span/></a><span class="T17">MEŽA STĒRSTE</span></h1><h5 class="P20"><a id="a__Emberiza_rustica"><span/></a><span class="T9">Emberiza rustica</span></h5><h5 class="P19"><a id="a__ОВСЯНКА-РЕМЕЗ"><span/></a><span class="T10">ОВСЯНКА-РЕМЕЗ</span></h5><p class="Standard"><span class="T8">RUSTIC BUNTING</span></p><p class="Standard"><span class="T16">Latvijā reta ieceļotāja. Konstatēta septiņas reizes, tai skaitā viens pierādīts ligzdošanas gadījums 1985. gadā. Vairāk Latvijas rietumu daļā. Latvijai tuvākas ligzdošanas vietas atrodas taigas zonā Skandināvijas ziemeļos, Somijā un Krievijā. </span></p><p class="Standard"><span class="T16">Ziemo Ķīnā, Korejā un Japānā.</span></p><p class="P6"> </p><h1 class="P21"><a id="a__MAZĀ_STĒRSTE"><span/></a><span class="T17">MAZĀ STĒRSTE</span></h1><h5 class="P20"><a id="a__Emberiza_pusilla"><span/></a><span class="T9">Emberiza pusilla</span></h5><h5 class="P19"><a id="a__ОВСЯНКА-КРОШКА"><span/></a><span class="T10">ОВСЯНКА-КРОШКА</span></h5><p class="Standard"><span class="T8">LITTLE BUNTING</span></p><p class="Standard"><span class="T16">Latvijā reta ieceļotāja. Konstatēta trīs reizes. Latvijai tuvākas ligzdošanas vietas atrodas Skandināvijas galējos ziemeļos un Krievijas taigas zonā. </span></p><p class="Standard"><span class="T16">Ziemo Dienvidaustrumāzijā.</span></p><p class="P6"> </p><p class="P6"> </p><h1 class="P21"><a id="a__LAPZEMES_STĒRSTE"><span/></a><span class="T17">LAPZEMES STĒRSTE</span></h1><h5 class="P20"><a id="a__Calcarius_lapponicus"><span/></a><span class="T9">Calcarius lapponicus</span></h5><h5 class="P19"><a id="a__ЛАПЛАНДСКИЙ_ПОДОРОЖНИК"><span/></a><span class="T10">ЛАПЛАНДСКИЙ ПОДОРОЖНИК</span></h5><p class="Standard"><span class="T8">LAPLAND LONGSPUR</span></p><p class="Standard"><span class="T16">Latvijā samērā reta, bet regulāra caurceļotāja un ziemotāja. Latvijai tuvākās ligzdošanas vietas atrodas Skandināvijas un Krievijas galējos ziemeļos. </span></p><p class="P7"> </p><h1 class="P21"><a id="a__SNIEDZE"><span/></a><span class="T17">SNIEDZE</span></h1><h5 class="P20"><a id="a__Plectrophenax_nivalis"><span/></a><span class="T9">Plectrophenax nivalis</span></h5><h5 class="P19"><a id="a__ПУНОЧКА"><span/></a><span class="T10">ПУНОЧКА</span></h5><p class="Standard"><span class="T8">SNOW BUNTING</span></p><p class="Standard"><span class="T16">Latvijā regulāri caurceļo rudenī un pavasarī. Rudenī sastopama galvenokārt jūras piekrastē, bet ziemā un pavasarī lielākie bari uzturas iekšzemē. Latvijai tuvākas ligzdošanas vietas atrodas Skandināvijas ziemeļos, Somijā un Krievijā. Sniedze ir vistālāk ziemeļos ligzdojošais zvirbuļveidīgais putns.</span></p><p class="P6"> </p><h1 class="P21"><a id="a__ZIEMAS_ŽUBĪTE"><span/></a><span class="T17">ZIEMAS ŽUBĪTE</span></h1><h5 class="P20"><a id="a__Fringilla_montifringilla"><span/></a><span class="T9">Fringilla montifringilla</span></h5><h5 class="P19"><a id="a__ВЬЮРОК"><span/></a><span class="T10">ВЬЮРОК</span></h5><p class="Standard"><span class="T8">BRAMBLING</span></p><p class="Standard"><span class="T16">Latvijā, iespējams, ļoti reta ligzdotāja, tomēr konkrēti zināms tikai viens gadījums 1960. gadā. Parasta caurceļotāja pavasarī un rudenī. Ziemotāji sastopami katru gadu, bet mazā skaitā un vairāk Latvijas rietumu daļā. </span></p><p class="P6"/><h1 class="P21"><a id="a__KALNU_ĶEĢIS"><span/></a><span class="T17">KALNU ĶEĢIS</span></h1><h5 class="P20"><a id="a__Linaria_flavirostris"><span/></a><span class="T9">Linaria flavirostris</span></h5><h5 class="P19"><a id="a__ГОРНАЯ_ЧЕЧЁТКА"><span/></a><span class="T10">ГОРНАЯ ЧЕЧЁТКА</span></h5><p class="Standard"><span class="T8">TWITE</span></p><p class="Standard"><span class="T16">Latvijā ir regulārs caurceļotājs, īpaši rudenī. Nelielā skaitā arī ziemo. Latvijai tuvākās ligzdošanas vietas atrodas Skandināvijas ziemeļos, Somijā un Krievijā.</span></p><p class="P6"> </p><h1 class="P21"><a id="a__PARASTAIS_ĶEĢIS"><span/></a><span class="T17">PARASTAIS ĶEĢIS</span></h1><h5 class="P20"><a id="a__Acanthis_flammea"><span/></a><span class="T9">Acanthis flammea</span></h5><h5 class="P19"><a id="a__ОБЫКНОВЕННАЯ_ЧЕЧЁТКА"><span/></a><span class="T10">ОБЫКНОВЕННАЯ ЧЕЧЁТКА</span></h5><p class="Standard"><span class="T8">COMMON REDPOLL</span></p><p class="Standard"><span class="T16">Latvijā parasts caurceļotājs un ziemotājs, tomēr skaits gadu no gada ievērojami svārstās. Viens sens ligzdošanas gadījums 1931. gadā Dubultos. Latvijai tuvākās ligzdošanas vietas atrodas Skandināvijā, Somijā un Krievijā.</span></p><p class="P6"> </p><h1 class="P21"><a id="a__GAIŠAIS_ĶEĢIS"><span/></a><span class="T17">GAIŠAIS ĶEĢIS</span></h1><h5 class="P20"><a id="a__Acanthis_hornemanni"><span/></a><span class="T9">Acanthis hornemanni</span></h5><h5 class="P19"><a id="a__ПЕПЕЛЬНАЯ_ЧЕЧЕТКА"><span/></a><span class="T10">ПЕПЕЛЬНАЯ ЧЕЧЕТКА</span></h5><p class="Standard"><span class="T8">ARCTIC REDPOLL</span></p><p class="Standard"><span class="T16">Latvijā samērā rets caurceļotājs un ziemotājs. Rudenī klejo uz dienvidiem, bet ievērojami mazākā skaitā un ne tik tālu kā parastais ķeģis. Latvijai tuvākās ligzdošanas vietas atrodas Skandināvijas, Somijas un Krievijas ziemeļos.</span></p><p class="P7"> </p><p class="P6"> </p><h1 class="P21"><a id="a__KAŅEPĪTIS"><span/></a><span class="T17">KAŅEPĪTIS</span></h1><h5 class="P20"><a id="a__Linaria_cannabina"><span/></a><span class="T9">Linaria cannabina</span></h5><h5 class="P19"><a id="a__КОНОПЛЯНКА"><span/></a><span class="T10">КОНОПЛЯНКА</span></h5><p class="Standard"><span class="T8">EURASIAN LINNET</span></p><p class="Standard"><span class="T16">Latvijā samērā parasts ligzdotājs. Sastopams lauku ainavā, dažādos apstādījumos apdzīvotās vietās, parkos, dārzos, kapsētās, ceļmalu alejās, dzīvžogos. Ligzdo dzīvžogos, atsevišķi augošos kadiķos, vilkābelēs un citās līdzīgās vietās. Pārtiek no dažādām sēklām. Mazuļus baro ar kukaiņiem un to kāpuriem. </span></p><p class="Standard"><span class="T16">Gājputns. Pārziemo Rietumeiropā. Regulāri ziemo arī Latvijā un ziemotāju skaits pieaug.</span></p><p class="P7"> </p><h1 class="P21"><a id="a__ZAĻŽUBĪTE"><span/></a><span class="T17">ZAĻŽUBĪTE</span></h1><h5 class="P20"><a id="a__Carduelis_chloris"><span/></a><span class="T9">Carduelis chloris</span></h5><h5 class="P19"><a id="a__ЗЕЛЕНУШКА"><span/></a><span class="T10">ЗЕЛЕНУШКА</span></h5><p class="Standard"><span class="T8">EUROPEAN GREENFINCH</span></p><p class="Standard"><span class="T16">Latvijā parasta un izplatīta ligzdotāja un ziemotāja. Bieži migrācijas laikā, kad caurceļo putni no ziemeļiem, aizlido arī daļa no vietējiem ligzdotājiem. </span></p><p class="Standard"><span class="T16">Sastopama dažādos apstādījumos apdzīvotās vietās, parkos, dārzos, kapsētās. Ligzdo apstādījumos, dzīvžogos un citās līdzīgās vietās. Pārtiek no dažādām sēklām. Mazuļus baro galvenokārt ar kukaiņiem. Labprāt apmeklē barotavas.</span></p><p class="P6"> </p><p class="P6"> </p><h1 class="P21"><a id="a__ĶIVULIS"><span/></a><span class="T17">ĶIVULIS</span></h1><h5 class="P20"><a id="a__Carduelis_spinus"><span/></a><span class="T9">Carduelis spinus</span></h5><h5 class="P19"><a id="a__ЧИЖ"><span/></a><span class="T10">ЧИЖ</span></h5><p class="Standard"><span class="T8">EURASIAN SISKIN</span></p><p class="Standard"><span class="T16">Latvijā parasts un izplatīts ligzdotājs. Migrācijas laikā novērojams diezgan lielos baros. Skaits gadu no gada svārstās. Diezgan bieži sastopams arī ziemā. Vasarā sastopams skujkoku mežos, citos gadalaikos – bieži alkšņu un bērzu audzēs. Ligzdu būvē augstu egles vai priedes nokarenos zaros, tālu no stumbra. Pārtiek no dažādām sēklām.</span></p><h1 class="P21"><a id="a__DIŽKNĀBIS"><span/></a><span class="T17">DIŽKNĀBIS</span></h1><h5 class="P20"><a id="a__Coccothraustes_coccothraustes"><span/></a><span class="T9">Coccothraustes coccothraustes</span></h5><h5 class="P19"><a id="a__ДУБОНОС"><span/></a><span class="T10">ДУБОНОС</span></h5><p class="Standard"><span class="T8">HAWFINCH</span></p><p class="Standard"><span class="T16">Latvijā samērā parasts ligzdotājs. Sastopams platlapju un jauktu koku mežos, parkos, dārzos, alejās. Ligzdo lapu kokos. Pārtiek no dažādu lapu koku sēklām un pumpuriem, ogām, bezmugurkaulniekiem. Mazuļus baro galvenokārt ar kukaiņiem. </span></p><p class="Standard"><span class="T16">Gājputns. Pārziemo Rietumeiropā un Dienvideiropā. Nelielā skaitā regulāri ziemo. Labprāt apmeklē barotavas.</span></p><p class="P6"> </p><h1 class="P21"><a id="a__MAZAIS_SVILPIS"><span/></a><span class="T17">MAZAIS SVILPIS</span></h1><h5 class="P20"><a id="a__Carpodacus_erythrinus"><span/></a><span class="T9">Carpodacus erythrinus</span></h5><h5 class="P19"><a id="a__ЧЕЧЕВИЦА"><span/></a><span class="T10">ЧЕЧЕВИЦА</span></h5><p class="Standard"><span class="T8">COMMON ROSEFINCH</span></p><p class="Standard"><span class="T16">Latvijā parasts ligzdotājs. Sastopams krūmainās pļavās, parkos, dārzos, apstādījumos, mežmalās. Ligzdu ievij starp lakstaugu stublājiem, sīku krūmu vai koku zariem, </span><span class="T16">parasti samērā zemu. Pārtiek no sēklām, pumpuriem, ogām, arī kukaiņiem un kāpuriem. Mazuļus baro galvenokārt ar sēklām. </span></p><p class="Standard"><span class="T16">Gājputns. Pārziemo Dienvidāzijā.</span></p><p class="P6"> </p><h1 class="P21"><a id="a__SVILPIS"><span/></a><span class="T17">SVILPIS</span></h1><h5 class="P20"><a id="a__Pyrrhula_pyrrhula"><span/></a><span class="T9">Pyrrhula pyrrhula</span></h5><h5 class="P19"><a id="a__СНЕГИРЬ"><span/></a><span class="T10">СНЕГИРЬ</span></h5><p class="Standard"><span class="T8">EURASIAN BULLFINCH</span></p><p class="Standard"><span class="T16">Latvijā parasts ligzdotājs un ziemotājs. Daļa putnu rudenī aizklejo, bet citi ielido no ziemeļiem. Sastopams jauktu koku un skujkoku mežos ar biezu paaugu (jauniem kociņiem). Ziemā arī kultūrainavā, parkos, dārzos, pilsētu apstādījumos. Ligzdu būvē biezos skujkoku zaros. Pārtiek no sēklām, pumpuriem, ogām. Labprāt apmeklē barotavas.</span></p><p class="P6"> </p><h1 class="P21"><a id="a__ZIEMEĻU_SVILPIS"><span/></a><span class="T17">ZIEMEĻU SVILPIS</span></h1><h5 class="P20"><a id="a__Pinicola_enucleator"><span/></a><span class="T9">Pinicola enucleator</span></h5><h5 class="P19"><a id="a__ЩУР"><span/></a><span class="T10">ЩУР</span></h5><p class="Standard"><span class="T8">PINE GROSBEAK</span></p><p class="Standard"><span class="T16">Latvijā rets ieceļotājs no ziemeļiem un austrumiem. Ieceļo vienīgi vēlā rudenī invāziju laikā. Skaits parasti nav liels, tāpēc vairāku gadu garumā mēdz būt periodi, kad ziemeļu svilpis Latvijā vispār netiek pamanīts. Ja barības ziemā patiekami (dažādu koku sēklas un ogas), ziemo ligzdošanas areālā. Sliktos ražas gados rudenī un ziemā daudzi pārvietojas uz dienvidiem, barības meklējumos sasniedzot arī Baltijas valstis. Latvijai tuvākās ligzdošanas vietas atrodas Skandināvijas, Somijas un Krievijas ziemeļos.</span></p><p class="P6"> </p><h1 class="P21"><a id="a__ĢIRLICIS"><span/></a><span class="T17">ĢIRLICIS</span></h1><h5 class="P20"><a id="a__Serinus_serinus"><span/></a><span class="T9">Serinus serinus</span></h5><h5 class="P19"><a id="a__КАНАРЕЕЧНЫЙ_ВЬЮРОК"><span/></a><span class="T10">КАНАРЕЕЧНЫЙ ВЬЮРОК</span></h5><p class="Standard"><span class="T8">EUROPEAN SERIN</span></p><p class="Standard"><span class="T16">Latvijā izplatīts nevienmērīgi – vietām parasts ligzdotājs, vietām nemaz nav sastopams. Ligzdošanas laikā regulāri novērojams piejūras pilsētās un ciemos, kā arī bieži Rīgas nomalēs. Vietām arī iekšzemes rajonos. Sastopams apdzīvotās vietās, pilsētās, parkos, dārzos, retāk mežmalās, jaunaudzēs, izcirtumos. Ligzdu biežāk būvē skujkokos (priedēs, tūjās), retāk lapu kokos. Pārtiek no sēklām, bet mazuļus baro pārsvarā ar kukaiņiem. </span></p><p class="Standard"><span class="T16">Gājputns. Pārziemo Vidusjūras reģionā. Ļoti reti novērojams Latvijā ziemas mēnešos.</span></p><p class="P6"> </p><h1 class="P21"><a id="a__ŽUBĪTE"><span/></a><span class="T17">ŽUBĪTE</span></h1><h5 class="P20"><a id="a__Fringilla_coelebs"><span/></a><span class="T9">Fringilla coelebs</span></h5><h5 class="P19"><a id="a__ЗЯБЛИК"><span/></a><span class="T10">ЗЯБЛИК</span></h5><p class="Standard"><span class="T8">EURASIAN CHAFFINCH</span></p><p class="Standard"><span class="T16">Latvijā parasta un izplatīta ligzdotāja. Skaita ziņā lielākā ligzdojošo putnu suga Latvijā. Masveidā caurceļo kā pavasarī, tā rudenī. Sastopama visu veidu mežos, pilsētas apstādījumos, parkos, dārzos. Ligzdu būvē dažādos kokos, bieži zaru žāklēs, uz zariem pie stumbra. Pārtiek no sēklām, bet mazuļus baro pārsvarā ar kukaiņiem. </span></p><p class="Standard"><span class="T16">Gājputns. Pārziemo Rietumeiropā. Regulāri ziemo arī Latvijā, vairāk rietumu daļā, kā atsevišķi īpatņi apdzīvotās vietās (mēdz apmeklēt arī barotavas) vai jauktos baros kopā ar citiem zvirbuļveidīgajiem putniem.</span></p><p class="P6"> </p><h1 class="P21"><a id="a__DADZĪTIS"><span/></a><span class="T17">DADZĪTIS</span></h1><h5 class="P20"><a id="a__Carduelis_carduelis"><span/></a><span class="T9">Carduelis carduelis</span></h5><h5 class="P19"><a id="a__ЩЕГОЛ"><span/></a><span class="T10">ЩЕГОЛ</span></h5><p class="Standard"><span class="T8">EUROPEAN GOLDFINCH</span></p><p class="Standard"><span class="T16">Latvijā samērā parasts ligzdotājs, caurceļotājs un ziemotājs. Sastopams augļu dārzos, parkos, alejās, retāk skrajos lapu koku vai jauktu koku mežos. Rudenī un ziemā pārsvarā nezāļu audzēs uz laukiem, mežmalās un ceļmalās. Ligzdu būvē dažādos kokos. Pārtiek no nezāļu (īpaši dadžu un ušņu) sēklām, bet mazuļus baro pārsvarā ar kukaiņiem. </span></p><p class="Standard"><span class="T16">Daļējs nometnieks, klejotājs vai gājputns.</span></p><p class="P6"> </p><h1 class="P21"><a id="a__PRIEŽU_KRUSTKNĀBIS"><span/></a><span class="T17">PRIEŽU KRUSTKNĀBIS</span></h1><h5 class="P20"><a id="a__Loxia_pytyopsittacus"><span/></a><span class="T9">Loxia pytyopsittacus</span></h5><h5 class="P19"><a id="a__КЛЕСТ-СОСНОВИК"><span/></a><span class="T10">КЛЕСТ-СОСНОВИК</span></h5><p class="Standard"><span class="T8">PARROT CROSSBILL</span></p><p class="Standard"><span class="T16">Latvijā rets ligzdotājs. Atsevišķos gados, iespējams, neligzdo vispār. Skaits ievērojami svārstās saistībā ar skujkoku sēklu ražu. Sastopams priežu un jauktu koku mežos. Biežāk nekā pārējās krustknābju sugas novērojams priežu silos. Ligzdu būvē augstā priedē vai eglē. Pārtiek pārsvarā no skujkoku sēklām. </span></p><p class="P6"> </p><h1 class="P21"><a id="a__EGĻU_KRUSTKNĀBIS"><span/></a><span class="T17">EGĻU KRUSTKNĀBIS</span></h1><h5 class="P20"><a id="a__Loxia_curvirostra"><span/></a><span class="T9">Loxia curvirostra</span></h5><h5 class="P19"><a id="a__КЛЕСТ-ЕЛОВИК"><span/></a><span class="T10">КЛЕСТ-ЕЛОВИК</span></h5><p class="Standard"><span class="T8">RED CROSSBILL</span></p><p class="Standard"><span class="T16">Ligzdotāju skaits Latvijā ievērojami svārstās saistībā ar skuju koku sēklu ražu. Labos egļu čiekuru ražas gados var ligzdot diezgan ievērojamā skaitā, bet neražas gados </span><span class="T16">neligzdo un aizklejo barības meklējumos uz citām teritorijām. Sastopams skujkoku un jauktu koku mežos ar egļu īpatsvaru. Ligzdu būvē egles galotnē pie stumbra (līdz 20 m augstumā). Pārtiek pārsvarā no skujkoku sēklām.</span></p><p class="P6"> </p><p class="P6"> </p><h1 class="P21"><a id="a__BALTSVĪTRU_KRUSTKNĀBIS"><span/></a><span class="T17">BALTSVĪTRU KRUSTKNĀBIS</span></h1><h5 class="P20"><a id="a__Loxia_leucoptera"><span/></a><span class="T9">Loxia leucoptera</span></h5><h5 class="P19"><a id="a__БЕЛОКРЫЛЫЙ_КЛЕСТ"><span/></a><span class="T10">БЕЛОКРЫЛЫЙ КЛЕСТ</span></h5><p class="Standard"><span class="T8">WHITE-WINGED CROSSBILL</span></p><p class="Standard"><span class="T16">Latvijā regulārs ieceļotājs no ziemeļiem rudens invāziju laikā, taču skaits nav liels. Sastopams skujkoku mežos. Pārtiek pārsvarā no skujkoku sēklām. Latvijai tuvākas ligzdošanas vietas atrodas Zviedrijā, Somijā un Krievijā.</span></p><p class="P6"> </p><p class="P6"> </p><p class="Standard"> </p></body></html>
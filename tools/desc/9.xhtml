<body dir="ltr"
	style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; ">
	<h3 class="P1"><a id="a__LAUKU_CĪRULIS"><span /></a>LAUKU CĪRULIS</h3>
	<p class="Standard">Alauda arvensis</p>
	<p class="Standard">ПОЛЕВОЙ ЖАВОРОНОК</p>
	<p class="Standard">EURASIAN SKYLARK </p>
	<p class="Standard">Latvijā parasts un izplatīts ligzdotājs. Sastopams klajās lauku ainavās – ganībās, kultivētos
		zālājos, pļavās ar atsevišķiem krūmiem un citās līdzīgās vietās. Ligzdo uz zemes, parasti kādā grāvmalē, ežā un
		tamlīdzīgās vietās. Pārtiek no kukaiņiem, to kāpuriem, citiem bezmugurkaulniekiem, arī augiem un sēklām.</p>
	<p class="Standard">Gājputns. Pārziemo Dienvidrietumeiropā. Atsevišķi īpatņi var pārziemot arī Latvijas rietumu
		daļā.</p>
	<p class="Standard"> </p>
	<h3 class="Heading_20_3"><a id="a__SILA_CĪRULIS"><span /></a>SILA CĪRULIS</h3>
	<p class="Standard">Lullula arborea</p>
	<p class="Standard">ЛЕСНОЙ ЖАВОРОНОК</p>
	<p class="Standard">WOOD LARK </p>
	<p class="Standard">Latvijā parasts, bet nevienmērīgi izplatīts ligzdotājs. Sastopams izcirtumos, mežmalās un citos
		klajumos, sausos priežu mežos, arī jūrmalas kāpās, retāk sausās augsto purvu malās un citās līdzīgās vietās.
		Ligzdo uz zemes, parasti mežmalā. Pārtiek no kukaiņiem, to kāpuriem, citiem bezmugurkaulniekiem, arī augiem un
		sēklām.</p>
	<p class="Standard">Gājputns. Pārziemo Dienvidrietumeiropā. Atsevišķi īpatņi siltās ziemās var pārziemot arī
		Latvijā.</p>
	<p class="Standard"> </p>
	<h3 class="Heading_20_3"><a id="a__CEKULAINAIS_CĪRULIS"><span /></a>CEKULAINAIS CĪRULIS</h3>
	<p class="Standard">Galerida cristata</p>
	<p class="Standard">ХОХЛАТЫЙ ЖАВОРОНОК</p>
	<p class="Standard">CRESTED LARK </p>
	<p class="Standard">Latvijā rets ligzdotājs, nometnieks un klejotājs migrāciju laikā. Regulāri novērojams Liepājā.
		Sastopams pļavās pilsētu nomalēs, tukšainēs, smilšainās ceļmalās, dzelzceļmalās, citās līdzīgās ainavās. Ligzdu
		būvē uz zemes, parasti zāļu cinī. Pārtiek no kukaiņiem, to kāpuriem, citiem bezmugurkaulniekiem, arī augiem un
		sēklām.</p>
	<p class="Standard"> </p>
	<h3 class="Heading_20_3"><a id="a__AUSAINAIS_CĪRULIS"><span /></a>AUSAINAIS CĪRULIS</h3>
	<p class="Standard">Eremophila alpestris</p>
	<p class="Standard">РОГАТЫЙ ЖАВОРОНОК</p>
	<p class="Standard">HORNED LARK</p>
	<p class="Standard">Latvijā nelielā skaitā regulāri caurceļo. Vairāk novērojumu rudenī un piekrastes zonā. Pēdējos
		gados daži īpatņi regulāri pārziemo. Latvijai tuvākas ligzdošanas vietas atrodas Skandināvijas kalnos un
		Krievijas ziemeļos.</p>
	<p class="Standard"> </p>
	<h3 class="Heading_20_3"><a id="a__VĀLODZE"><span /></a>VĀLODZE</h3>
	<p class="Standard">Oriolus oriolus</p>
	<p class="Standard">ИВОЛГА</p>
	<p class="Standard">EURASIAN GOLDEN ORIOLE </p>
	<p class="Standard">Latvijā parasta un izplatīta ligzdotāja. Sastopama dažādos mežos, bet visbiežāk lapu koku (īpaši
		platlapju) mežos upju tuvumā, retāk parkos. Var arī sastapt mazos mežu pudurīšos kultūrainavā. Ligzdu, kas
		meistarīgi ievīta zaru galu žāklē, būvē augstu lapu kokā. Pārtiek no kukaiņiem, arī no ogām.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__PĻAVU_ČIPSTE"><span /></a>PĻAVU ČIPSTE</h3>
	<p class="Standard">Anthus pratensis</p>
	<p class="Standard">ЛУГОВОЙ КОНЕК</p>
	<p class="Standard">MEADOW PIPIT </p>
	<p class="Standard">Latvijā parasta un izplatīta ligzdotāja. Sastopama pļavās ar atsevišķiem krūmiem, ganībās,
		kultivētos zālājos, arī klajos augstajos purvos. Ligzdu būvē no sausas zāles uz zemes zāles vai viršu cinī.
		Pārtiek galvenokārt no kukaiņiem.</p>
	<p class="Standard">Gājputns. Pārziemo Dienvidrietumeiropā un Āfrikā. Atsevišķi īpatņi var pārziemot arī Latvijā.
	</p>
	<p class="Standard"> </p>
	<h3 class="Heading_20_3"><a id="a__KOKU_ČIPSTE"><span /></a>KOKU ČIPSTE</h3>
	<p class="Standard">Anthus trivialis</p>
	<p class="Standard">ЛЕСНОЙ КОНЁК</p>
	<p class="Standard">TREE PIPIT </p>
	<p class="Standard">Latvijā parasta un izplatīta ligzdotāja. Visbiežāk sastopamā čipste ligzdošanas sezonā.
		Sastopama dažādos mežos, parasti pie izcirtumiem, laucēm, arī sūnu purvos un krūmainās pļavās. Ligzdu būvē uz
		zemes, kādā cinī vai tamlīdzīgā vietā. Pārtiek galvenokārt no kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<p class="Standard" />
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__STEPES_ČIPSTE"><span /></a>STEPES ČIPSTE</h3>
	<p class="Standard">Anthus campestris</p>
	<p class="Standard">ПОЛЕВОЙ КОНЕК</p>
	<p class="Standard">TAWNY PIPIT</p>
	<p class="Standard">Latvijā, piekrastes kāpu zonā, diezgan parasta ligzdotāja. Iekšzemē retāk sastopama, parasti
		smiltāju teritorijās, plašos, sausos meža izcirtumos un pie karjeriem. Ligzdu būvē uz zemes. Pārtiek galvenokārt
		no kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__KRASTU_ČURKSTE"><span /></a>KRASTU ČURKSTE</h3>
	<p class="Standard">Riparia riparia</p>
	<p class="Standard">БЕРЕГОВАЯ ЛАСТОЧКА</p>
	<p class="Standard">SAND MARTIN </p>
	<p class="Standard">Latvijā piemērotās vietās parasta ligzdotāja. Visbiežāk sastopama atklātā ainavā. Ligzdo
		stāvkrastos, upju krastu atsegumos, dažādos karjeros, gravās. Ligzdo kolonijās, ļoti retos gadījumos – pa vienam
		pārim. Ligzdo pašizraktās alās krastu nobrukumos, smilšakmens atsegumos, arī smilšu, zemes vai kūdras kaudzēs.
		Pēcligzdošanas laikā pulcējas baros un nakšņo niedrājos līdz pat vairākiem simtiem putnu vienuviet. Pārtiek no
		kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<p class="Standard"><a id="_GoBack" /></p>
	<h3 class="Heading_20_3"><a id="a__MĀJAS_ČURKSTE"><span /></a>MĀJAS ČURKSTE</h3>
	<p class="Standard">Delichon urbicum</p>
	<p class="Standard">ГОРОДСКАЯ ЛАСТОЧКА</p>
	<p class="Standard">NORTHERN HOUSE MARTIN </p>
	<p class="Standard">Latvijā parasta un izplatīta ligzdotāja. Sastopama lauku ainavā, pie fermām, lauku saimniecībām,
		kūtīm, apdzīvotās vietās. Pilsētās sastopama lielākoties daudztāvu apbūves rajonos. Ligzdu no dubļiem būvē pie
		ēku ārējām sienām, parasti starp jumtu un sienu, arī zem dzelzsbetona tiltiem. Bieži ligzdo kolonijās, līdz pat
		vairākiem simtiem pāru vienuviet. Pārtiek no kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__BEZDELĪGA"><span /></a>BEZDELĪGA</h3>
	<p class="Standard">Hirundo rustica</p>
	<p class="Standard">ДЕРЕВЕНСКАЯ ЛАСТОЧКА</p>
	<p class="Standard">BARN SWALLOW </p>
	<p class="Standard">Latvijā parasta un izplatīta ligzdotāja. Sastopama lauku ainavā, cilvēka mītņu un būvju tuvumā,
		retāk pilsētās. Ligzdu būvē no dubļiem ar sausu zāles stiebru piejaukumu dažādās būvēs – kūtīs, šķūņos un citās
		ēkās –  parasti iekštelpās, arī zem tiltiem. Pēcligzdošanas laikā pulcējas baros un nakšņo niedrājos, līdz pat
		vairākiem simtiem putnu vienuviet. Pārtiek no kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__BRŪNĀ_ČAKSTE"><span /></a>BRŪNĀ ČAKSTE</h3>
	<p class="Standard">Lanius collurio</p>
	<p class="Standard">ЖУЛАН</p>
	<p class="Standard">RED-BACKED SHRIKE </p>
	<p class="Standard">Latvijā parasta un izplatīta ligzdotāja. Sastopama aizaugušos izcirtumos, krūmainās ceļmalās,
		augļu dārzos, mežmalās, aizaugošās pļavās, mitrās, krūmainās ieplakās lauksaimniecībās zemēs. Ligzdu būvē
		galvenokārt koku un dzeloņainu krūmu (piemēram, mežrozīšu) vai jaunu skujkoku (egles, priedes, kadiķi, tūjas)
		zaros. Pārtiek no lieliem kukaiņiem, arī no sīkiem grauzējiem un maziem putniem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__LIELĀ_ČAKSTE"><span /></a>LIELĀ ČAKSTE</h3>
	<p class="Standard">Lanius excubitor</p>
	<p class="Standard">СЕРЫЙ СОРОКОПУТ</p>
	<p class="Standard">GREAT GREY SHRIKE </p>
	<p class="Standard">Latvijā samērā reta ligzdotāja. Ligzdo augstajos purvos. Pēcligzdošanas laikā sastopama arī
		citās atklātās vietās. Bieži var novērot tupam uz elektrības vadiem. Ligzdu būvē koku, galvenokārt priežu,
		zaros. Pārtiek no lieliem kukaiņiem, sīkiem grauzējiem un maziem putniem, kurus bieži uzsprauž uz krūmu zariem.
	</p>
	<p class="Standard">Daļējs gājputns. Latvijā pārziemo lielās čakstes no ziemeļiem un Skandināvijas. Latvijas lielās
		čakstes, iespējams, aizlido uz Eiropas dienvidrietumiem vai paliek pārziemot Latvijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__MELNPIERES_ČAKSTE"><span /></a>MELNPIERES ČAKSTE</h3>
	<p class="Standard">Lanius minor</p>
	<p class="Standard">ЧЕРНОЛОБЫЙ СОРОКОПУТ</p>
	<p class="Standard">LESSER GREY SHRIKE </p>
	<p class="Standard">Agrāk, pagājušajā gadsimtā, Latvijā bijusi sastopama biežāk, bet tagad ļoti reta ieceļotāja.
		Kopš Otrā pasaules kara zināmi tikai seši novērojumi. Latvijai tuvākās ligzdošanas vietas atrodas Dienvideiropā
		un Austrumeiropā. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__BALTĀ_CIELAVA"><span /></a>BALTĀ CIELAVA</h3>
	<p class="Standard">Motacilla alba</p>
	<p class="Standard">БЕЛАЯ ТРЯСОГУЗКА</p>
	<p class="Standard">WHITE WAGTAIL </p>
	<p class="Standard">Latvijas nacionālais putns. Latvijā parasta un izplatīta ligzdotāja. Sastopama apdzīvotās vietās
		un lauku ainavā, upju un ūdenstilpju krastos, jūras piekrastē, purvos, lielos mežu izcirtumos, arī pilsētās.
		Ligzdu būvē malkas grēdās, zem tiltiem, upju krastos atsegtu koku saknēs, zaru kaudzēs, būrīšos un citās
		līdzīgās vietās. Pārtiek no kukaiņiem.</p>
	<p class="Standard">Gājputns. Pārziemo Rietumeiropā, Vidusjūras valstīs un Ziemeļāfrikā. Pēdējos gados atsevišķi
		īpatņi pārziemo arī Latvijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__DZELTENĀ_CIELAVA"><span /></a>DZELTENĀ CIELAVA</h3>
	<p class="Standard">Motacilla flava</p>
	<p class="Standard">ЖЕЛТАЯ ТРЯСОГУЗКА</p>
	<p class="Standard">YELLOW WAGTAIL</p>
	<p class="Standard">Latvijā parasta, bet nevienmērīgi izplatīta ligzdotāja. Sastopama mitrās, ciņainās un krūmainās
		pļavās un ganībās, galvenokārt dažādu mitrāju tuvumā vai jūras piekrastē, arī klajos augstajos purvos. Ligzdo uz
		zemes. Pārtiek no kukaiņiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__CITRONCIELAVA"><span /></a>CITRONCIELAVA</h3>
	<p class="Standard">Motacilla citreola</p>
	<p class="Standard">ЖЕЛТОГОЛОВАЯ ТРЯСОГУЗКА</p>
	<p class="Standard">CITRINE WAGTAIL</p>
	<p class="Standard">Pirmo reizi Latvijā novērota 1982. gadā. Latvijā pirmā ligzda atrasta 1992. gadā. Skaita
		palielinājums saistīts ar sugas areāla izplešanos rietumu virzienā. Pašreiz Latvijā varētu ligzdot vairāki simti
		pāru. Sastopama palieņu pļavās, arī purvos, aizaugušos zivju dīķos. Ligzdu būvē uz zemes. Pārtiek no kukaiņiem.
	</p>
	<p class="Standard">Gājputns. Pārziemo Dienvidāzijā, Persijas līča reģionā un Izraēlā.</p>
	<p class="Standard"> </p>
	<h3 class="Heading_20_3"><a id="a__PELĒKĀ_CIELAVA"><span /></a>PELĒKĀ CIELAVA</h3>
	<p class="Standard">Motacilla cinerea</p>
	<p class="Standard">ГОРНАЯ ТРЯСОГУЗКА</p>
	<p class="Standard">GREY WAGTAIL</p>
	<p class="Standard">Līdz 20. gs. 90. gadiem pelēko cielavu Latvijā uzskatīja par ļoti retu ieceļotāju. Pirmais
		pierādītais ligzdošanas gadījums bija 1991. gadā Siguldā pie Gūtmaņa alas. Šobrīd pelēkā cielava ir reta
		ligzdotāja pie nelielām, straujām upītēm Vidzemē, galvenokārt vietās ar smilšakmens atsegumiem. Kā ligzdotāja
		atzīmēta arī Kurzemē. Ligzdu parasti būvē smilšakmens iežu nišās, zem tiltiem un citās līdzīgās vietās. Pārtiek
		no kukaiņiem.</p>
	<p class="Standard">Gājputns. Pārziemo Rietumeiropā, Vidusjūras valstīs un Āfrikā. Atsevišķi īpatņi var pārziemot
		arī Latvijā.</p>
	<p class="Standard"> </p>
	<p class="Standard"> </p>
</body>

</html>
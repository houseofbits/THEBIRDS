<body dir="ltr"
	style="max-width:21.001cm;margin-top:2.54cm; margin-bottom:2.54cm; margin-left:3.175cm; margin-right:3.175cm; ">
	<h3 class="P1"><a id="a__JŪRAS_ŽAGATA"><span /></a>JŪRAS ŽAGATA</h3>
	<p class="Standard">Haematopus ostralegus</p>
	<p class="Standard">КУЛИК-СОРОКА</p>
	<p class="Standard">EURASIAN OYSTERCATCHER </p>
	<p class="Standard">Latvijā samērā reta ligzdotāja un caurceļotāja. Kā ligzdotāja atzīmētā vietām gar Daugavu (visā
		tās garumā) un atsevišķās vietās jūras piekrastē. Daži ligzdošanas gadījumi atzīmēti arī uz jumtiem Rīgā.
		Migrācijas laikā arī citās līdzīgās vietās. Ligzdo uz zemes. Pārtiek no gliemjiem, tārpiem, kukaiņu kāpuriem,
		arī vēžveidīgiem.</p>
	<p class="Standard">Gājputns. Pārziemo Dienvideiropā un Āfrikā. Atsevišķi īpatņi tika novēroti Latvijā arī ziemas
		mēnešos.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__UPES_TĀRTIŅŠ"><span /></a>UPES TĀRTIŅŠ</h3>
	<p class="Standard">Charadrius dubius</p>
	<p class="Standard">МАЛЫЙ ЗУЕК</p>
	<p class="Standard">LITTLE RINGED PLOVER </p>
	<p class="Standard">Latvijā samērā parasts ligzdotājs un caurceļotājs. Ligzdošanas laikā sastopams tikai piemērotās
		vietās – karjeros, uz laukiem pie nelielām peļķēm, pie zivju dīķiem un vietām arī gar Rīgas jūras līča
		piekrasti. Migrācijas laikā arī citās līdzīgās vietās. Ligzda uz zemes – sekla iedobe. Pārtiek no gliemjiem,
		tārpiem, kukaiņiem un to kāpuriem, arī vēžveidīgiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__SMILŠU_TĀRTIŅŠ"><span /></a>SMILŠU TĀRTIŅŠ</h3>
	<p class="Standard">Charadrius hiaticula</p>
	<p class="Standard">ГАЛСТУЧНИК</p>
	<p class="Standard">COMMON RINGED PLOVER </p>
	<p class="Standard">Latvijā samērā parasts ceļošanas laikā, bet rets ligzdotājs. Ligzdo galvenokārt liedagos gar
		Rīgas jūras līci un rietumu piekrasti. Migrāciju laikā arī citās līdzīgās vietās. Ligzda uz zemes – sekla
		iedobe. Pārtiek no kukaiņiem, to kāpuriem, arī vēžveidīgiem.</p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__AKMEŅTĀRTIŅŠ"><span /></a>AKMEŅTĀRTIŅŠ</h3>
	<p class="Standard">Arenaria interpres</p>
	<p class="Standard">КАМНЕШАРКА</p>
	<p class="Standard">RUDDY TURNSTONE</p>
	<p class="Standard">Latvijā nelielā skaitā regulāri caurceļo pie jūras, bet reizēm arī iekšzemē. Divas reizes
		novērots ziemā rietumu piekrastē. Latvijai tuvākās ligzdošanas vietas atrodas Igaunijā, Zviedrijā, Somijā un
		Krievijā. </p>
	<p class="Standard"> </p>
	<h3 class="Heading_20_3"><a id="a__TRULĪTIS"><span /></a>TRULĪTIS</h3>
	<p class="Standard">Calidris minuta</p>
	<p class="Standard">КУЛИК-ВОРОБЕЙ</p>
	<p class="Standard">LITTLE STINT </p>
	<p class="Standard">Latvijā samērā parasts caurceļotājs vasaras otrajā pusē – rudenī, mazāk pavasarī. Sastopams
		jūras piekrastē, īpaši pie atklātas jūras. Latvijai tuvākās ligzdošanas vietas atrodas Skandināvijas ziemeļos un
		Krievijas tundras zonā.  </p>
	<p class="Standard"> </p>
	<h3 class="Heading_20_3"><a id="a__GAIŠAIS_ŠŅIBĪTIS"><span /></a>GAIŠAIS ŠŅIBĪTIS</h3>
	<p class="Standard">Calidris alba</p>
	<p class="Standard">ПЕСЧАНКА</p>
	<p class="Standard">SANDERLING </p>
	<p class="Standard">Latvijā regulāri caurceļo rudenī un pavasarī. Pavasarī mazākā skaitā nekā rudenī. Sastopams
		jūras piekrastē, reti iekšzemes ūdeņos. Latvijai tuvākās ligzdošanas vietas atrodas Grenlandē, Špicbergenā,
		Taimirā.</p>
	<p class="Standard"> </p>
	<h3 class="Heading_20_3"><a id="a__LIELAIS_ŠŅIBĪTIS"><span /></a>LIELAIS ŠŅIBĪTIS</h3>
	<p class="Standard">Calidris canutus</p>
	<p class="Standard">ИСЛАНДСКИЙ ПЕСОЧНИК</p>
	<p class="Standard">RED KNOT </p>
	<p class="Standard">Latvijā visbiežāk novērojams caurceļošanas laikā vasaras otrajā pusē – rudenī, retāk pavasarī.
		Divi novērojumi ziemas mēnešos. Sastopams jūras piekrastē, reti iekšzemes ūdeņos. Latvijai tuvākās ligzdošanas
		vietas atrodas Grenlandē un centrālās Sibīrijas ziemeļos.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__TEMMINKA_ŠŅIBĪTIS"><span /></a>TEMMINKA ŠŅIBĪTIS</h3>
	<p class="Standard">Calidris temminckii</p>
	<p class="Standard">БЕЛОХВОСТЫЙ ПЕСОЧНИК</p>
	<p class="Standard">TEMMINCK’S STINT</p>
	<p class="Standard">Latvijā nelielā skaitā caurceļo un reizēm var sastapt arī ligzdošanas sezonā, tomēr šeit
		neligzdo. Sastopams pārsvarā iekšzemes ūdeņos, retāk arī jūras piekrastē. Latvijai tuvākās ligzdošanas vietas
		atrodas Skandināvijas un Somijas ziemeļos.</p>
	<p class="Standard"> </p>
	<h3 class="Heading_20_3"><a id="a__LĪKŠŅIBĪTIS"><span /></a>LĪKŠŅIBĪTIS</h3>
	<p class="Standard">Calidris ferruginea</p>
	<p class="Standard">КРАСНОЗОБИК</p>
	<p class="Standard">CURLEW SANDPIPER </p>
	<p class="Standard">Latvijā caurceļo vasaras otrajā pusē un rudenī, mazāk pavasarī. Rudenī novērojumu ir vairāk,
		taču kopskaits nav īpaši liels. Sastopams jūras piekrastē, reti iekšzemes ūdeņos. Latvijai tuvākās ligzdošanas
		vietas atrodas arktiskā Sibīrijā.</p>
	<p class="Standard"> </p>
	<h3 class="Heading_20_3"><a id="a__PARASTAIS_ŠŅIBĪTIS"><span /></a>PARASTAIS ŠŅIBĪTIS</h3>
	<p class="Standard">Calidris alba</p>
	<p class="Standard">ЧЕРНОЗОБИК</p>
	<p class="Standard">DUNLIN </p>
	<p class="Standard">Latvijā parasts caurceļotājs (pasuga alpina) un, iespējams, ļoti rets ligzdotājs (pasuga
		schinzii jeb Šinca šņibītis). Tiek vērtēts, ka 20. gs. beigās Latvijā ligzdoja 1–5 pāri Šinca šņibīšu, taču 21.
		gs. sākumā drošu ziņu par ligzdošanu vairs nav. Sastopams jūras piekrastē, kā arī iekšzemes ūdeņos.</p>
	<p class="Standard"> </p>
	<h3 class="Heading_20_3"><a id="a__DŪŅŠŅIBĪTIS"><span /></a>DŪŅŠŅIBĪTIS</h3>
	<p class="Standard">Limicola falcinellus</p>
	<p class="Standard">ГРЯЗОВИК</p>
	<p class="Standard">BROAD-BILLED SANDPIPER </p>
	<p class="Standard">Latvijā dūņšņibītis ir samērā rets caurceļotājs pavasarī un vasaras otrajā pusē. Sastopams jūras
		piekrastē un iekšzemes ūdeņos. Latvijai tuvākās ligzdošanas vietas atrodas Skandināvijas kalnos, Somijas
		ziemeļos, Kolas pussalā.</p>
	<p class="Standard"> </p>
	<h3 class="Heading_20_3"><a id="a__JŪRAS_ŠŅIBĪTIS"><span /></a>JŪRAS ŠŅIBĪTIS</h3>
	<p class="Standard">Calidris maritima</p>
	<p class="Standard">МОРСКОЙ ПЕСОЧНИК</p>
	<p class="Standard">PURPLE SANDPIPER </p>
	<p class="Standard">Latvijā samērā rets caurceļotājs un rets ziemotājs. Sastopams jūras piekrastē, labprāt uzturas
		ostās pie moliem. Latvijai tuvākās ligzdošanas vietas atrodas Skandināvijā, Somijā, Krievijā.</p>
	<p class="Standard"> </p>
	<h3 class="Heading_20_3"><a id="a__JŪRAS_ĶĪVĪTE"><span /></a>JŪRAS ĶĪVĪTE</h3>
	<p class="Standard">Pluvialis squatarola</p>
	<p class="Standard">ТУЛЕС</p>
	<p class="Standard">GREY PLOVER </p>
	<p class="Standard">Latvijā diezgan parasta caurceļotāja pavasarī un rudenī. Sastopama jūras piekrastē, retāk arī
		iekšzemes ūdeņos. Latvijai tuvākās ligzdošanas vietas atrodas Krievijas tundrā.</p>
	<p class="Standard"> </p>
	<h3 class="Heading_20_3"><a id="a__MORINELLA_TĀRTIŅŠ"><span /></a>MORINELLA TĀRTIŅŠ</h3>
	<p class="Standard">Eudromias morinellus</p>
	<p class="Standard">ХРУСТАН</p>
	<p class="Standard">EURASIAN DOTTEREL </p>
	<p class="Standard">Latvijā rets caurceļotājs. Sastopams jūras piekrastē, piejūras laukos, kā arī iekšzemes laukos.
		Latvijai tuvākās ligzdošanas vietas atrodas Lielbritānijas ziemeļos, Skandināvijas kalnu rajonos, Krievijas
		ziemeļos, kā arī Eiropas kalnu rajonos Pirenejos, Alpos un Karpatos.</p>
	<p class="Standard">  </p>
	<h3 class="Heading_20_3"><a id="a__DZELTENAIS_TĀRTIŅŠ"><span /></a>DZELTENAIS TĀRTIŅŠ</h3>
	<p class="Standard">Pluvialis apricaria</p>
	<p class="Standard">ЗОЛОТИСТАЯ РЖАНКА</p>
	<p class="Standard">EURASIAN GOLDEN PLOVER </p>
	<p class="Standard">Latvijā piemērotās vietās samērā parasts ligzdotājs un caurceļotājs. Ligzdošanas laikā sastopams
		tikai piemērotās vietās – klajos augstajos purvos. Migrācijas laikā arī citās vietās, piemēram, uz mitriem
		lauksaimniecības laukiem, mitrās pļavās, nolaistos zivju dīķos. Ligzdo uz zemes. Pārtiek no tārpiem, kukaiņiem,
		arī vēžveidīgiem un augu daļām.</p>
	<p class="Standard">Gājputns. Pārziemo Rietumeiropā, Vidusjūras reģionā. Siltās ziemās var pārziemot arī Latvijā.
	</p>
	<p class="Standard"> </p>
	<h3 class="Heading_20_3"><a id="a__PĻAVU_TILBĪTE"><span /></a>PĻAVU TILBĪTE</h3>
	<p class="Standard">Tringa totanus</p>
	<p class="Standard">ТРАВНИК</p>
	<p class="Standard">COMMON REDSHANK</p>
	<p class="Standard">Latvijā samērā parasta ligzdotāja, tomēr tikai piemērotās vietās. Parasta ceļošanas laikā.
		Sastopama dažāda mitruma upju, dīķu, ezeru vai jūras pļavās, arī augstajos purvos. Pēcligzdošanas periodā
		novērojams<a id="_GoBack" /> jūras un dažādu ūdenstilpju piekrastē. Ligzda atrodas uz zemes bedrītē. Pārtiek no
		augsnes un ūdens bezmugurkaulniekiem.</p>
	<p class="Standard">Gājputns. Pārziemo Vidusjūras reģionā un Dienvidrietumeiropā.</p>
	<p class="Standard"> </p>
	<h3 class="Heading_20_3"><a id="a__TUMŠĀ_TILBĪTE"><span /></a>TUMŠĀ TILBĪTE</h3>
	<p class="Standard">Tringa erythropus</p>
	<p class="Standard">ЩЁГОЛЬ</p>
	<p class="Standard">SPOTTED REDSHANK</p>
	<p class="Standard">Nelielā skaitā regulāri caurceļo. Latvijā neligzdo, taču regulāri novērojama arī vasaras sākumā.
		Sastopama dažāda mitruma pļavās, jūras un dažādu ūdenstilpju piekrastē. Pārtiek no bezmugurkaulniekiem. Latvijai
		tuvākās ligzdošanas vietas atrodas Skandināvijā, Somijā, Krievijā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__LIELĀ_TILBĪTE"><span /></a>LIELĀ TILBĪTE</h3>
	<p class="Standard">Tringa nebularia</p>
	<p class="Standard">БОЛЬШОЙ УЛИТ</p>
	<p class="Standard">COMMON GREENSHANK</p>
	<p class="Standard">Latvijā nelielā skaitā caurceļo un reti ligzdo valsts austrumu daļā. Ligzdošana pirmo reizi
		pierādīta 2019. gada maijā, kad Naukšēnu pagastā netālu no Igaunijas robežas atrasta ligzda ar olām. Sastopama
		augstajos un pārejas purvos, pļavās, jūras un dažādu ūdenstilpju piekrastē. Ligzdo uz zemes. Pārtiek no
		bezmugurkaulniekiem. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__MEŽA_TILBĪTE"><span /></a>MEŽA TILBĪTE</h3>
	<p class="Standard">Tringa ochropus</p>
	<p class="Standard">ЧЕРНЫШ</p>
	<p class="Standard">GREEN SANDPIPER</p>
	<p class="Standard">Latvijā parasta un izplatīta ligzdotāja un caurceļotāja. Sastopama dažādos mežos ar bebrainēm,
		upītēm, strautiem vai grāvjiem, ceļošanās laikā arī citās vietās. Ligzdo kokos, izmantojot citu putnu, sevišķi
		mežastrazdu, vecās ligzdas. Pārtiek no kukaiņiem un tārpiem. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__PURVA_TILBĪTE"><span /></a>PURVA TILBĪTE</h3>
	<p class="Standard">Tringa glareola</p>
	<p class="Standard">ФИФИ</p>
	<p class="Standard">WOOD SANDPIPER</p>
	<p class="Standard">Latvijā ligzdo vienīgi augstajos purvos. Parastākā tilbīte ceļošanas laikā. Sastopama purvos,
		dažādu ūdenstilpju krastos. Migrācijas laikā novērojams arī dažādās mitrās, staignās vietās. Ligzdo uz zemes.
		Pārtiek no kukaiņiem un tārpiem. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__UPES_TILBĪTE"><span /></a>UPES TILBĪTE</h3>
	<p class="Standard">Actitis hypoleucos</p>
	<p class="Standard">ПЕРЕВОЗЧИК</p>
	<p class="Standard">COMMON SANDPIPER</p>
	<p class="Standard">Latvijā parasta ligzdotāja un caurceļotāja. Sastopama lielākās upēs vai ezeros ar klajiem,
		niedrēm neaizaugušiem krastiem. Ceļošanas laikā sastopama arī jūras piekrastē, tomēr izvairās no smilšainiem
		liedagiem un parasti uzturas akmeņainās un dūņainās vietās. Ligzdo uz zemes. Pārtiek no bezmugurkaulniekiem.
	</p>
	<p class="Standard">Gājputns. Pārziemo Vidusjūras reģionā, Dienvidrietumeiropā un Āfrikā.</p>
	<p class="Standard"> </p>
	<p class="Standard"> </p>
	<h3 class="Heading_20_3"><a id="a__SLOKA"><span /></a>SLOKA</h3>
	<p class="Standard">Scolopax rusticola</p>
	<p class="Standard">ВАЛЬДШНЕП</p>
	<p class="Standard">EURASIAN WOODCOCK</p>
	<p class="Standard">Latvijā parasta ligzdotāja un caurceļotāja. Sastopama dažāda vecuma mitros jauktos un lapu koku
		mežos ar pamežu, klajumiem, izcirtumiem. Ceļošanas laikā barojas arī klajās ganībās. Ligzdo uz zemes. Pārtiek no
		tārpiem un kukaiņiem. </p>
	<p class="Standard">Gājputns. Pārziemo Dienvidrietumeiropā. Nelielā skaitā regulāri pārziemo arī Latvijā, vairāk
		rietumu daļā.</p>
	<p class="Standard"> </p>
	<h3 class="Heading_20_3"><a id="a__MĒRKAZIŅA"><span /></a>MĒRKAZIŅA</h3>
	<p class="Standard">Gallinago gallinago</p>
	<p class="Standard">БЕКАС</p>
	<p class="Standard">COMMON SNIPE</p>
	<p class="Standard">Latvijā samērā parasta ligzdotāja, bet lielākā skaitā caurceļo. Sastopama mitrās pļavās, purvu
		un ūdenstilpju malās, izcirtumos un klajumos mitros mežos. Ligzdo uz zemes pamitrā vietā vai uz kāda ciņa.
		Pārtiek no tārpiem un kukaiņiem. </p>
	<p class="Standard">Gājputns. Pārziemo Vidusjūras reģionā un Āfrikā. Nelielā skaitā, atkarībā no ziemas barguma, var
		pārziemot arī Latvijā.</p>
	<p class="Standard"> </p>
	<h3 class="Heading_20_3"><a id="a__ĶIKUTS"><span /></a>ĶIKUTS</h3>
	<p class="Standard">Gallinago media</p>
	<p class="Standard">ДУПЕЛЬ</p>
	<p class="Standard">GREAT SNIPE</p>
	<p class="Standard">Latvijā rets ligzdotājs. Sastopams tikai regulāri applūstošos zālājos – palieņu pļavās un
		polderos. Vairums ligzdotāju izvietojas valsts austrumu daļā. Ligzdo uz zemes. Pārtiek no tārpiem, kukaiņiem,
		nelieliem gliemežiem un kailgliemežiem. </p>
	<p class="Standard">Gājputns. Pārziemo Āfrikā. </p>
	<p class="Standard"> </p>
	<h3 class="Heading_20_3"><a id="a__VISTILBE"><span /></a>VISTILBE</h3>
	<p class="Standard">Lymnocryptes minimus</p>
	<p class="Standard">ГАРШНЕП</p>
	<p class="Standard">JACK SNIPE</p>
	<p class="Standard">Latvijā samērā parasta ceļošanas laikā, bet grūti pamanāma. Ligzdošana pēdējās desmitgadēs nav
		pierādīta. Nelielā skaitā regulāri pārziemo pie neaizsalstošiem grāvjiem, strautiem vai pat uzplūdušās, ciņainās
		pļavās valsts centrālajā un rietumu daļā. Tomēr, slēptā dzīves veida dēļ, reti novērota. Pārtiek no tārpiem,
		kukaiņiem, nelieliem gliemežiem un sēklām. Latvijai tuvākās ligzdošanas vietas atrodas Skandināvijā, Somijā,
		Krievijā.</p>
	<p class="Standard"> </p>
	<h3 class="Heading_20_3"><a id="a__ŠAURKNĀBJA_PŪSLĪTIS"><span /></a>ŠAURKNĀBJA PŪSLĪTIS</h3>
	<p class="Standard">Phalaropus lobatus</p>
	<p class="Standard">КРУГЛОНОСЫЙ ПЛАВУНЧИК</p>
	<p class="Standard">RED-NECKED PHALAROPE</p>
	<p class="Standard">Latvijā nelielā skaitā caurceļo. Reizēm novērojams arī vasaras vidū (jūlija sākumā). Parasti tās
		ir pieaugušās mātītes, kuras pirmās dodas rudens migrācijā. Biežāk uzturas iekšzemē nekā pie jūras. Pārtiek no
		bezmugurkaulniekiem. Latvijai tuvākās ligzdošanas vietas atrodas Skandināvijā, Somijā, Krievijā.</p>
	<p class="Standard"> </p>
	<h3 class="Heading_20_3"><a id="a__PLATKNĀBJA_PŪSLĪTIS"><span /></a>PLATKNĀBJA PŪSLĪTIS</h3>
	<p class="Standard">Phalaropus fulicarius</p>
	<p class="Standard">ПЛОСКОНОСЫЙ ПЛАВУНЧИК</p>
	<p class="Standard">RED PHALAROPE</p>
	<p class="Standard">Latvijā ļoti rets ieceļotājs. Sastopams retāk nekā šaurknābja pūslītis. Sastopams gan iekšzemē,
		gan pie jūras. Pārtiek no bezmugurkaulniekiem. Cirkumpolārs gar Ziemeļu ledus okeāna piekrasti. Latvijai tuvākās
		ligzdošanas vietas atrodas Islandē un Špicbergenā.</p>
	<p class="Standard"> </p>
	<h3 class="Heading_20_3"><a id="a__GUGATNIS"><span /></a>GUGATNIS</h3>
	<p class="Standard">Philomachus pugnax</p>
	<p class="Standard">ТУРУХТАН</p>
	<p class="Standard">RUFF</p>
	<p class="Standard">Rets ligzdotājs. Kopš 1950. gadiem skaits samazinājies. Bieži novērojams migrācijas laikā.
		Sastopama mitrās pļavās ar īsu zāli, dažādos purvos. Migrācijas laikā sastopams dažādos iekšzemes mitrājos un
		jūras piekrastē. Pavasarī raksturīgs kolektīvais riests. Ligzdo uz zemes. Pārtiek no kukaiņiem un to kāpuriem,
		arī vēžveidīgiem, moluskiem, sēklām. Parasti uzturas nelielos baros, bet migrācijas laikā var pulcēties arī
		lielākos baros, pat vairāki tūkstoši gugatņu vienuviet.</p>
	<p class="Standard">Gājputns. Pārziemo Vidusjūras reģionā, Dienvidrietumeiropā un Āfrikā.</p>
	<p class="Standard"> </p>
	<h3 class="Heading_20_3"><a id="a__LIETUVAINIS"><span /></a>LIETUVAINIS</h3>
	<p class="Standard">Numenius phaeopus</p>
	<p class="Standard">СРЕДНИЙ КРОНШНЕП</p>
	<p class="Standard">WHIMBREL</p>
	<p class="Standard">Latvijā rets ligzdotājs. Samērā parasts migrācijas laikā pavasarī un rudenī. Ligzdo klajos
		purvos. Migrācijas laikā sastopams dažādos iekšzemes mitrājos un jūras piekrastē. Ligzdo uz zemes. Pārtiek no
		kukaiņiem un to kāpuriem, arī tārpiem, vēžveidīgiem, moluskiem, ogām. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__KUITALA"><span /></a>KUITALA</h3>
	<p class="Standard">Numenius arquata</p>
	<p class="Standard">БОЛЬШОЙ КРОНШНЕП</p>
	<p class="Standard">EURASIAN CURLEW</p>
	<p class="Standard">Latvijā parasta caurceļotāja pavasarī un rudenī. Ligzdo nelielā skaitā, bet biežāk nekā
		lietuvainis. Sastopama augstajos purvos un mitrās pļavās. Migrācijas laikā arī dažādos iekšzemes mitrājos un
		jūras piekrastē. Ligzdo uz zemes. Pārtiek no kukaiņiem un to kāpuriem, arī tārpiem, vēžveidīgiem, moluskiem,
		sēklām un ogām. </p>
	<p class="Standard">Gājputns. Pārziemo Vidusjūras reģionā, Dienvidrietumeiropā un Āfrikā.</p>
	<p class="Standard"> </p>
	<h3 class="Heading_20_3"><a id="a__DĪĶU_TILBĪTE"><span /></a>DĪĶU TILBĪTE</h3>
	<p class="Standard">Tringa stagnatilis</p>
	<p class="Standard">ПОРУЧЕЙНИК</p>
	<p class="Standard">MARSH SANDPIPER</p>
	<p class="Standard">Latvijā reta ligzdotāja un ieceļotāja. Pirmo reizi suga konstatēta 1974. gadā. Ligzdošanas
		pierādīta vienīgi valsts austrumu daļā. Sastopama zivju dīķos, ezeros, karjeros, palieņu pļavās. Ligzdo uz
		zemes. Pārtiek no bezmugurkaulniekiem. </p>
	<p class="Standard">Gājputns. Pārziemo Āfrikā.</p>
	<p class="Standard"> </p>
	<h3 class="Heading_20_3"><a id="a__SARKANĀ_PUSKUITALA"><span /></a>SARKANĀ PUSKUITALA</h3>
	<p class="Standard">Limosa lapponica</p>
	<p class="Standard">МАЛЫЙ ВЕРЕТЕННИК</p>
	<p class="Standard">BAR-TAILED GODWIT</p>
	<p class="Standard">Latvijā regulāra caurceļotāja pavasarī un rudenī. Sastopama jūras piekrastē, retāk iekšzemes
		mitrājos. Pārtiek no dažādiem augsnes un ūdens bezmugurkaulniekiem. Latvijai tuvākās ligzdošanas vietas atrodas
		Skandināvijā, Somijā, Krievijā.</p>
	<p class="Standard"> </p>
	<h3 class="Heading_20_3"><a id="a__MELNĀ_PUSKUITALA"><span /></a>MELNĀ PUSKUITALA</h3>
	<p class="Standard">Limosa limosa</p>
	<p class="Standard">МАЛЫЙ ВЕРЕТЕННИК</p>
	<p class="Standard">BAR-TAILED GODWIT</p>
	<p class="Standard">Latvijā samērā reta ligzdotāja. Sastopama upju, dīķu, ezeru vai jūras piekrastes pļavās,
		augstajos purvos, migrācijas laikā arī jūras piekrastē. Ligzdo uz zemes. Pārtiek no augsnes un ūdens
		bezmugurkaulniekiem.</p>
	<p class="Standard">Gājputns. Pārziemo Vidusjūras reģionā, Rietumeiropā un Āfrikā.</p>
	<p class="Standard"> </p>
	<h3 class="Heading_20_3"><a id="a__AVOZETA"><span /></a>AVOZETA</h3>
	<p class="Standard">Recurvirostra avosetta</p>
	<p class="Standard">ШИЛОКЛЮВКА</p>
	<p class="Standard">PIED AVOCET</p>
	<p class="Standard">Latvijā samērā reta ieceļotāja un caurceļotāja. Sastopama jūras piekrastē, retāk dažādos
		iekšzemes mitrājos. Pārtiek no kukaiņiem, vēžveidīgiem, tārpiem, moluskiem, nelielām zivtiņām. Latvijai tuvākās
		ligzdošanas vietas atrodas Igaunijā un Zviedrijā.</p>
	<p class="Standard"> </p>
	<h3 class="Heading_20_3"><a id="a__ĶĪVĪTE"><span /></a>ĶĪVĪTE</h3>
	<p class="Standard">Vanellus vanellus</p>
	<p class="Standard">ЧИБИС</p>
	<p class="Standard">NORTHERN LAPWING</p>
	<p class="Standard">Latvijā parasta ligzdotāja un caurceļotāja. Sastopama mitrās pļavās, ganībās, aramzemēs, purvos,
		retāk arī nolaistos zivju dīķos, citos mitrājos ar īsu veģetāciju. Ligzdo uz zemes. Pārtiek no kukaiņiem un to
		kāpuriem, tārpiem.</p>
	<p class="Standard">Gājputns. Pārziemo Rietumeiropā un Vidusjūras reģionā. Reti var pārziemot arī Latvijā.</p>
</body>

</html>